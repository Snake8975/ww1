<!DOCTYPE html>
<html lang="it">
    <head>
        <meta charset="UTF-8">
        <meta http-equiv="X-UA-Compatible" content="IE=edge">
        <meta name="viewport" content="width=device-width, initial-scale=1.0">
        <link href="../../styles/styles.css" rel="stylesheet">
        <title>La Prima Guerra Mondiale - Marija Leont'evna Bočkarëva</title>
    </head>
    <body>
        <header>
            <h1>Marija Leont'evna Bočkarëva</h1>
            <p>
                Marija Leont'evna Bočkarëva (in russo: Мари́я Лео́нтьевна
                Бочкарёва?), nata Frolkova (Фролко́ва), soprannominata Jaška,
                (Governatorato di Novgorod, luglio 1889 – Krasnojarsk, 16 maggio
                1920) è stata una militare russa, che ha combattuto nella prima
                guerra mondiale e costituì il Battaglione femminile della morte.
            </p>
        </header>
        <main>
            <h2></h2>
            <section>
                <p>
                    Di origine contadina, nacque nel Governatorato di Novgorod
                    nel 1889 e crebbe a Tomsk, in Siberia, dove non frequentò
                    nessuna scuola e lavorò sin da bambina. A quindici anni
                    lasciò la famiglia e sposò Afanasij Bočkarëv, con il quale
                    lavorò da operaia per una ditta che stendeva pavimentazioni
                    d'asfalto. Oppressa dalla violenza del marito, lo abbandonò
                    e andò a vivere con Jakov Buk. Gestì assieme a Buk una
                    macelleria sino a quando nel 1912 Buk, già sospettato di
                    rapina, fu arrestato per avere favorito un ricercato
                    politico e inviato in esilio a Jakutsk e poi ad Amga. Marija
                    Bočkarëva lo seguì nell'esilio ad Amga, dove fu vittima
                    delle violenze del nuovo compagno, giocatore d’azzardo e
                    alcolizzato.
                </p>
                <p>
                    Allo scoppio della prima guerra mondiale, nel 1914,
                    abbandonò Buk e tornò a Tomsk. In novembre, riuscì ad
                    ottenere l'arruolamento nel 25º Battaglione della Riserva
                    dell'Esercito Imperiale Russo, per concessione dello Zar
                    Nicola II. I soldati inizialmente la trattarono
                    beffardamente e la molestarono sessualmente, ma affrontando
                    il combattimento e le privazioni della vita di trincea la
                    Bočkarëva riuscì rapidamente a farsi accettare dalla
                    comunità militare, e ad acquistare prestigio personale.[1]
                    Negli anni seguenti la Bočkarëva fu ferita più volte e
                    decorata tre volte per il coraggio dimostrato. Almeno una
                    volta uccise un soldato tedesco all'arma bianca, con la
                    baionetta.
                </p>
                <p>
                    Dopo l'abdicazione dello Zar nel marzo del 1917, le fu
                    affidato dal primo ministro Aleksandr Fëdorovič Kerenskij
                    l'incarico di creare un'unità di combattimento interamente
                    femminile, la prima del genere, detta “1º Battaglione russo
                    femminile della morte”. Inizialmente chiesero di
                    arruolarvisi circa duemila donne provenienti da tutti i ceti
                    sociali, ma poi solo trecento ebbero la costanza di
                    sottoporsi alla strettissima disciplina con cui l'unità
                    veniva governata. Dopo un mese di addestramento intensivo,
                    la Bočkarëva e la sua unità vennero inviate al fronte per
                    partecipare all'offensiva del giugno 1917: l'unità fu
                    coinvolta in una battaglia importante nei pressi della città
                    di Smorgon' (Smarhon'), in Bielorussia.
                </p>
                <p>
                    Le donne diedero prova di capacità di combattimento, ma ciò
                    accadde nel momento in cui l'Esercito Russo era in fase di
                    smobilitazione spontanea a causa delle diserzioni dilaganti
                    e dei fenomeni di fraternizzazione con il nemico. L'unità fu
                    congedata in conseguenza della sempre maggiore ostilità
                    delle truppe al fronte. La Bočkarëva rientrò a Pietrogrado,
                    e lì ottenne dalle autorità bolsceviche il permesso di
                    ritornare a stabilirsi nel paese di Tutalsk, presso Tomsk,
                    dove risiedeva la sua famiglia. All'inizio del 1918 tornò a
                    Pietrogrado. Secondo quanto essa stessa afferma nelle sue
                    memorie, ciò avvenne a seguito della ricezione di un
                    telegramma che la convocava a Pietrogrado, dove le fu
                    affidata la missione di stabilire un contatto con il
                    generale Lavr Kornilov, comandante di un reparto dell'Armata
                    bianca nel Caucaso.
                </p>
                <p>
                    Di ritorno dal quartier generale di Kornilov, fu arrestata
                    dai bolscevichi e condannata a morte, ma venne salvata in
                    extremis da un suo commilitone del 1915, al quale aveva
                    salvato la vita. Rimessa in libertà, raggiunse Vladivostok e
                    da lì nell'aprile del 1918 partì sotto falsa identità per
                    gli Stati Uniti d'America. Giunta a San Francisco, proseguì
                    il suo viaggio raggiungendo New York e Washington, aiutata e
                    protetta dalla ricca militante femminista Florence Harriman.
                    Il 10 luglio 1918 fu ricevuta dal presidente Woodrow Wilson,
                    al quale chiese di sostenere la formazione di un esercito
                    popolare russo per la prosecuzione della guerra contro la
                    Germania: pare che lo statista statunitense abbia accolto la
                    Bočkarëva con emozione e che le abbia risposto con le
                    lacrime agli occhi che avrebbe fatto il possibile.
                </p>
                <p>
                    Durante il soggiorno a New York, la Bočkarëva dettò le sue
                    memorie, intitolate Yashka: My Life As Peasant, Exile, and
                    Soldier a un giornalista emigrato dalla Russia nel 1911,
                    Isaac Don Levine. Partita dagli Stati Uniti d'America,
                    giunse nel Regno Unito dove fu ricevuta in udienza dal re
                    Giorgio V. Il British War Office le diede i fondi necessari
                    per tornare in Russia e, sbarcata ad Arcangelo nell'agosto
                    del 1918, provò senza successo ad organizzare un'iniziativa
                    militare. Nell'aprile del 1919 tornò a Tomsk e tentò la
                    formazione di un'unità sanitaria femminile al seguito delle
                    truppe dell'ammiraglio bianco Aleksandr Kolčak, ma ben
                    presto fu nuovamente catturata dai bolscevichi.
                </p>
                <p>
                    Dopo diversi mesi di detenzione, sembra che il 15 maggio
                    1920 sia comparsa davanti al tribunale militare
                    rivoluzionario presieduto da Pavlunovskij, uno degli
                    assistenti principali di Feliks Dzeržinskij e delegato della
                    Čeka in Siberia con pieni poteri, incaricato di “liquidare i
                    resti della contro–rivoluzione di Kolchak”. Dopo un processo
                    farsa, Marija Bočkarëva viene condannata a morte come
                    “elemento rivoluzionario particolarmente accanito e
                    incorreggibile”: tra le prove a suo carico usate contro di
                    lei figura l'edizione statunitense di Yashka – My Life as
                    Peasant, Officer and Exile, appena pubblicata. Secondo
                    l'atto d'accusa il libro “fornisce la prova inconfutabile
                    del costante impegno di Botchkareva a favore del generale
                    Kornilov, una delle principali figure della
                    contro–rivoluzione”. Il giorno dopo la sentenza viene
                    eseguita; queste informazioni sono estratte dal fascicolo
                    istruttorio prodotto contro Marija Bočkarëva in occasione
                    del processo davanti al Tribunale Militare Speciale
                    rivoluzionario per la Siberia, il 15 maggio 1920.
                </p>
            </section>
        </main>
    </body>
</html>