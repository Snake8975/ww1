<!DOCTYPE html>
<html lang="it">

<head>
    <title>La Prima Guerra Mondiale - Mihály Károlyi</title>
    <link href="../../styles/styles.css" rel="stylesheet">
</head>

<body>
    <header>
        <h1>Mihály Károlyi</h1>
        <p>
            Il conte Mihály Ádám György Miklós Károlyi di Nagykároly, detto "il conte rosso" per le sue simpatie
            socialiste[1], noto in Italia anche come Michele Karolyi (Budapest, 4 marzo 1875 – Vence, 19 marzo 1955), è
            stato un politico ungherese, brevemente Primo ministro dell'Ungheria dal 1º al 16 novembre 1918 e presidente
            dal 16 novembre 1918 al 21 marzo 1919.
        </p>
    </header>
    <main>
        <h2>Biografia</h2>
        <section>
            <p>
                Proveniente da un'illustre ed estremamente abbiente famiglia cattolica ungherese che aveva giocato un
                ruolo fondamentale nel Paese già a partire dal XVII secolo, venne eletto deputato nel 1910 tra le file
                del partito dell'Indipendenza. Dopo esser stato un convinto interventista, in seguito al prolungarsi
                della prima guerra mondiale fu tra i più critici della guerra in Parlamento. Il 7 novembre 1914 sposò la
                contessa Katalin Andrássy di Csik-Szent-Király e Kraszna-Horka. Nel 1916 Károlyi fondò un nuovo partito
                chiamato Partito unito per l'indipendenza che però poteva contare su uno scarso supporto popolare e su
                appena 20 deputati.
            </p>
            <p>
                In seguito alla rivoluzione dei crisantemi dell'ottobre 1918 Károlyi si troverà alla guida del Paese:
                verrà nominato primo ministro dall'imperatore Carlo I (re Carlo IV per gli ungheresi) come estremo
                tentativo di tenere l'Ungheria sotto il controllo degli Asburgo. Il 16 novembre 1918 – dopo il ritiro di
                Carlo dal governo, Károlyi proclamò la Repubblica Democratica di Ungheria e l'11 gennaio 1919 venne
                nominato presidente dal Consiglio nazionale.
            </p>
            <p>
                In seguito al deteriorarsi della situazione politica ungherese vennero a formarsi nel Paese una serie di
                consigli rivoluzionari non molto dissimili dai Soviet nati in Russia nel 1917. Ai problemi in politica
                interna si sommavano quelli in politica estera: il 3 novembre 1918 l'Austria-Ungheria firmò con le
                potenze alleate l'armistizio di Villa Giusti (nei pressi di Padova). Considerando che l'Ungheria era
                ormai del tutto indipendente molti membri del governo chiesero di firmare un nuovo armistizio che,
                contro il parere di Károlyi, venne siglato nel novembre 1918 a Belgrado con il comandante degli Alleati
                nei Balcani il maresciallo francese Louis Franchet d'Esperey. Il nuovo armistizio conteneva clausole
                ancor più dure delle precedenti scatenando il malcontento nei confronti di Károlyi.
            </p>
            <p>
                Un'altra mossa poco saggia di Károlyi fu quella di abolire le forze armate ungheresi nel novembre 1918.
                Durante quell'inverno Romania, Serbia[2] e Cecoslovacchia ruppero l'armistizio per cercare di strappare
                ulteriori territori all'Ungheria. Nel gennaio 1919 ordinò il ripristino dell'esercito e considerò
                un'alleanza con la Russia bolscevica. La situazione precipitò, senza rifornimenti da parte della
                Germania e priva del sostegno degli Alleati, l'Ungheria attraversò un periodo di tremenda crisi
                economica caratterizzata da altissima disoccupazione e superinflazione.
            </p>
            <p>
                Il 20 marzo 1919 la Francia inviò la cosiddetta "nota Vix"[3] con la quale ordinò alle truppe ungheresi
                che si stavano battendo contro le forze d'invasione di ritirarsi. Károlyi si dimise spianando la strada
                ai comunisti di Béla Kun, e nel luglio 1919 andò in esilio in Francia e successivamente allo scoppio
                della seconda guerra mondiale, in Gran Bretagna. Nel 1946 tornò in patria e dal 1947 al 1949 fu
                ambasciatore a Parigi. Nel 1949 si dimise in segno di protesta contro la condanna a morte di László
                Rajk.
            </p>
        </section>
    </main>
</body>

</html>