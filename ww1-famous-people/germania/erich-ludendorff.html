<!DOCTYPE html>
<html lang="it">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link href="../../styles/styles.css" rel="stylesheet">
    <title>La Prima Guerra Mondiale - Erich Ludendorff</title>
</head>

<body>
    <header>
        <nav>
            <li><a href="../../index.html">Home</a></li>
            <li><a href="../../history/history-index.html">Storia</a></li>
            <li><a href="../../main-battles/main-battles-index.html">Le battaglie principali</a></li>
            <li><a href="../../nations/nations.html">Le nazioni coinvolte</a></li>
            <li><a href="../../timeline/timeline.html">Timeline degli eventi</a></li>
            <li><a href="../../ww1-famous-people/famous-people-index.html">Personaggi famosi</a></li>
            <li><a href="../../ww1-in-culture/ww1-in-culture.html">La prima guerra mondiale nella cultura</a></li>
        </nav>
        <h1>Erich Ludendorff</h1>
        <p>
            Erich Friedrich Wilhelm Ludendorff (Kruszewnia, 9 aprile 1865 – Tutzing, 20 dicembre 1937) è stato un
            generale tedesco.
        </p>
        <p>
            Nazionalista accanito, ufficiale di eccellente preparazione teorica, dal carattere brusco e irritabile,
            dotato di grande energia e di notevoli capacità organizzative e strategiche, divenne durante la prima guerra
            mondiale il principale collaboratore del generale Paul von Hindenburg e la vera personalità dominante dello
            stato maggiore tedesco, conseguendo numerosi successi operativi sui vari campi di battaglia.
        </p>
        <p>
            Sostenitore oltranzista delle correnti pangermaniste e nazionaliste, fu fautore e promotore, fino alla
            sconfitta finale della Germania, delle ambizioni imperialiste estremistiche e sostenne la necessità della
            guerra ad oltranza senza tenere conto delle conseguenze politiche e sociali del conflitto e dei sacrifici
            del popolo tedesco.
        </p>
        <p>
            Dopo la sconfitta si fece teorico del concetto di guerra totale e sostenne inizialmente Adolf Hitler e il
            nascente nazismo, prima di ritirarsi dalla vita pubblica per abbracciare un oscuro misticismo antisemita e
            pagano, connesso all'epica germanica. Come altri nazisti della prima ora come Strasser e Röhm, portò avanti
            una linea alternativa all'hitlerismo e fu emarginato dalla vita politica. Morì nel 1937, dopo aver messo in
            guardia l'ex alleato Paul von Hindenburg, deceduto nel 1934, dal pericolo fatale che la demagogia di Hitler,
            ormai detestato da Ludendorff, rappresentava per la Germania.
        </p>
        <figure>
            <img src="https://onedrive.live.com/embed?resid=4593BAE59FF90C1B%21150&authkey=%21AKIe3NdZgr2Wrak&width=800&height=1013" alt="Foto di Erich Ludendorff">
            <figcaption>
                Erich Ludendorff
            </figcaption>
        </figure>
    </header>
    <main>
        <h2>Biografia</h2>
        <section>
            <h2>Primi anni</h2>
            <p>
                Erich Ludendorff nacque a Kruszewnia, una cittadina un tempo prussiana e dal 1945 in territorio polacco,
                da una famiglia di ricchi imprenditori agricoli. Pur non appartenendo alla classe privilegiata degli
                Junker, la ricchezza della madre Klara von Tempelhoff permise al giovane Erich di frequentare persone
                colte e agiate.
            </p>
            <p>
                Nel 1880 venne accettato dalla scuola cadetti di Plön, la stessa che anni dopo avrebbe diplomato Heinz
                Guderian, dove eccelse in matematica. Decise quindi di intraprendere la carriera militare e nel 1885
                entrò come tenente nel 57º Reggimento fanteria di stanza a Wesel.
            </p>
            <p>
                Destinato allo Stato maggiore generale nel 1894, fu responsabile della sezione mobilitazione dal 1903 al
                1914 e in questo lasso di tempo, conscio dell'inevitabilità del conflitto tra Germania e Francia, mise a
                punto insieme ad Alfred von Schlieffen un piano strategico che prevedeva una rapida guerra su un solo
                fronte, quello occidentale, per poi spostare l'esercito, in un secondo momento, sul fronte orientale.
            </p>
        </section>
        <section>
            <h2>La prima guerra mondiale</h2>
            <h3>Prime fasi</h3>
            <p>
                L'inizio del conflitto lo trovò generale di brigata. Già nell'estate del 1914, durante i primissimi mesi
                di guerra, Ludendorff si mise in luce per la spregiudicatezza con cui metteva in pratica tattiche e
                strategie d'avanguardia. In Belgio, alla testa di un'unità di arditi, riuscì a penetrare nella zona
                fortificata di Liegi e, pur non riuscendo a passare, impegnò tanto a fondo i belgi che questi credettero
                che si trattasse di un attacco in grande stile e concentrarono in quel punto tutte le loro forze. La via
                di Bruxelles rimase così aperta alle truppe del Kaiser Guglielmo II. L'imponente campagna stampa
                intrapresa in Germania su quella prima, grande vittoria, unita al bisogno del popolo tedesco di avere
                personaggi in cui credere, resero ben presto mitica la figura di Ludendorff.
            </p>
            <p>
                Nell'autunno del 1914 Ludendorff divenne capo di Stato Maggiore del maresciallo Paul von Hindenburg sul
                fronte orientale. Benché formalmente fosse agli ordini del più anziano Hindenburg, Ludendorff perfezionò
                e portò avanti la propria strategia bellica in quasi completa autonomia. L'8ª armata disponeva di sole
                sei divisioni, ma Ludendorff riuscì a cogliere il momento propizio per attaccare le linee russe. Suggerì
                a Hindenburg una mossa eccezionalmente audace: sguarnire temporaneamente una parte del fronte per
                concentrare le forze a disposizione in un rapido attacco contro l'armata di Aleksandr Samsonov. Ottenuta
                una provvisoria superiorità numerica, i tedeschi attaccarono e annientarono il nemico a Tannenberg,
                sbaragliando e mettendo fuori combattimento un esercito di oltre 250.000 uomini. In Germania il mito di
                Ludendorff salì alle stelle, e lui e Hindenburg arrivarono a essere considerati quasi al pari di semidèi
                della guerra.
            </p>
            <figure>
                <img src="https://onedrive.live.com/embed?resid=4593BAE59FF90C1B%21151&authkey=%21AO-F1gm4b2hdaNs&width=563&height=786" alt="Foto di Erich Ludendorff del 1915">
                <figcaption>
                    Erich Ludendorff nel 1915.
                </figcaption>
            </figure>
            <h3>I dissidi con Falkenhayn</h3>
            <p>
                Nonostante gli strepitosi successi conseguiti, la strategia di Ludendorff e Hindenburg mal si accordava
                con le convinzioni del capo di Stato Maggiore generale Erich von Falkenhayn, il quale era assolutamente
                convinto che le sorti della guerra si sarebbero decise sul fronte occidentale, contro la Francia, e
                considerava secondario l'impegno a oriente contro la Russia zarista. Ludendorff tentò invano di
                convincerlo che sconfiggere la Russia nel minor tempo possibile fosse prioritario in modo da farla
                finita con la guerra su due fronti: egli credeva che la Germania non fosse in grado di sostenerla ancora
                a lungo. Nel 1915 attaccò nuovamente nella zona dei laghi Masuri, ottenendo un altro significativo
                successo, pur al prezzo di consistenti perdite.
            </p>
            <p>
                Era questo, secondo le intenzioni di Ludendorff, il momento di sfruttare il vantaggio per mettere
                definitivamente in scacco la Russia, ma il generale von Falkenhayn era scettico sulla possibilità di
                sconfiggere in modo definitivo la Russia e decise di arrestare ogni ulteriore offensiva generale sul
                fronte orientale temendo l'arrivo della stagione invernale e una ritirata russa in profondità. Egli, al
                contrario di Ludendorff e von Hindenburg, escludeva la possibilità di provocare un crollo militare della
                Russia, e riteneva invece preferibile cercare di entrare in trattative con l'Impero zarista per
                concludere una pace separata.
            </p>
            <p>
                In realtà la Russia, sostenuta dalla potenze occidentali, rifiutò ogni trattativa per una pace separata
                e riuscì a ristabilire la linea del fronte. La Germania dovette quindi continuare la logorante guerra su
                due fronti. Il fallimento dei piani del generale von Falkenhayn sul fronte occidentale provocarono
                tuttavia nell'agosto 1916 la sua destituzione dall'incarico di capo di stato maggiore dell'esercito.
                Egli venne sostituito da von Hindenburg e quindi Ludendorff poté assumere finalmente un ruolo centrale
                nella pianificazione e nella conduzione della guerra con l'incarico di "Primo Quartiermastro generale"
                dello stato maggiore.
            </p>
            <figure>
                <img src="https://onedrive.live.com/embed?resid=4593BAE59FF90C1B%21152&authkey=%21AOmyli4VIxlr4j0&width=1280&height=885" alt="Foto di Paul von Hindenburg, il Kaiser Guglielmo II ed Erich Ludendorff nel 1917">
                <figcaption>
                    Paul von Hindenburg, il Kaiser Guglielmo II ed Erich Ludendorff nel 1917.
                </figcaption>
            </figure>
            <h3>Da Caporetto alla sconfitta finale</h3>
            <p>
                Informato della grave situazione in cui versava l'Impero austro-ungarico, in cui le varie nazionalità
                assoggettate, approfittando della crisi bellica, tentavano di liberarsi dalla dominazione austriaca ed
                ungherese, Ludendorff si convinse che il solo modo per salvare l'alleato era fargli ottenere una
                clamorosa, schiacciante vittoria. Decise così di inviare sul fronte italiano un corpo di spedizione
                formato di sole sei divisioni, scegliendo con molta accortezza il punto più debole dello schieramento
                italiano, a Caporetto.
            </p>
            <p>
                Avvalendosi di strategie belliche d'avanguardia e di ufficiali audaci come Erwin Rommel, riuscì ancora
                una volta nel suo intento, penetrando ampiamente nel territorio italiano. Dopo il ritiro della Russia
                dal conflitto, Ludendorff partecipò alla firma del trattato di Brest-Litovsk che imponeva ai russi
                condizioni di pace pesantissime, ma il logoramento degli eserciti degli Imperi centrali, in particolar
                modo di quello austriaco, e soprattutto l'intervento a fianco dell'Intesa degli Stati Uniti d'America,
                segnarono comunque la sconfitta della Germania.
            </p>
        </section>
        <section>
            <h2>Il dopoguerra</h2>
            <p>
                Alla fine della guerra, conclusasi con la sconfitta della Germania e la fuga di Guglielmo II, Ludendorff
                rientrò in patria con l'aura di eroe mitico intatta, ma ormai ai margini della vita politica in seguito
                alla proclamazione della Repubblica di Weimar. Per questa e per la democrazia parlamentare nutrì sempre
                un mai nascosto disprezzo, divenendo l'ideale punto di riferimento dei movimenti nazionalisti e
                militaristi tedeschi, molti dei quali confluirono successivamente nel nazismo, e della destra
                revanscista e conservatrice, che si mobilitò come un sol uomo contro il trattato di Versailles ed
                esigette il pronto riscatto per l'umiliazione inflitta alla Germania.
            </p>
            <p>
                Non stupisce che anche Hitler figurasse tra i suoi numerosi estimatori. Nel 1923 Ludendorff si trasferì
                nella Germania meridionale per stabilirsi a Monaco di Baviera, dove ebbe modo di conoscere Hitler, con
                cui ebbe frequenti contatti. Nel clima conservatore e ultranazionalista di Monaco, Hitler decise, forse
                impressionato dal facile successo ottenuto pochi mesi prima da Benito Mussolini in Italia, di
                organizzare un colpo di Stato, il "Putsch di Monaco", senza informare Ludendorff. Benché preso alla
                sprovvista, Ludendorff accettò ugualmente di prestare il proprio nome a quella sfortunata sortita, ma il
                putsch fallì miseramente. L'esercitò aprì il fuoco su un corteo aperto da Ludendorff e Hitler, che
                furono arrestati. Figurò in seguito tra gli imputati al processo per alto tradimento, e fu l'unico a
                essere assolto.
            </p>
            <figure>
                <img src="https://onedrive.live.com/embed?resid=4593BAE59FF90C1B%21153&authkey=%21ACr1KAzYVAcrVks&width=1280&height=931" alt="Foto dei principali esponenti del Putsch di Monaco, tra cui Ludendorff, Hitler e Röhm, nel novembre 1923.">
                <figcaption>
                    I principali esponenti del Putsch di Monaco, tra cui Ludendorff, Hitler e Röhm, nel novembre 1923..
                </figcaption>
            </figure>
            <p>
                Ludendorff prese le distanze da Hitler, ma accettò di collaborare con Strasser, quando questi si accinse
                a riorganizzare il NSDAP in vista delle elezioni del 1924. Il partito ottenne solo il 3% dei voti alle
                elezioni per il Reichstag del 1924, ma Ludendorff fu eletto in Parlamento, dove restò fino al 1928.
            </p>
            <p>
                Ludendorff rimase politicamente "bruciato" dalla disavventura di Monaco, tanto che nel 1925, quando si
                trattò di scegliere tra lui e il suo antico superiore Hindenburg per portare un grande nome alle
                elezioni presidenziali, la destra, i vecchi militaristi come von Tirpitz e i signori della Ruhr
                puntarono decisamente su Hindenburg. Nel marzo 1925 quindi corse alle presidenziali come candidato del
                Partito nazista, ma ottenne solo l'1,1% dei voti. Si staccò progressivamente dal nazismo, pur rimanendo
                un convinto nazionalista e antisemita. In quegli anni fondò la Tannenberg-Bund, un'organizzazione
                nazionalista tedesca con caratteri sia antisemiti che anticattolici.
            </p>
            <p>
                Fino al giorno della sua morte nel 1937, anche dopo l'ascesa di Hitler al potere, Ludendorff sopravvisse
                come il monumento di sé stesso: rispettato, onorato, addirittura fatto oggetto di venerazione dalla
                propaganda nazista, ma senza più il minimo peso nella politica e nella Wehrmacht, seppur ammirato dai
                militari oppositori nostalgici del vecchio prussianesimo. All'avvento al potere di Hitler, indirizzò un
                telegramma a Hindenburg, esponendogli il suo disprezzo per il suo ex alleato:
            </p>
            <blockquote>
                «Avete consegnato la nostra sacra madre terra Germania ad uno dei più grandi demagoghi di tutti i tempi.
                Profetizzo solennemente che quest'uomo dannato scaglierà il nostro Reich negli abissi e porterà
                un'inconcepibile miseria nella nostra nazione. Le generazioni future vi malediranno nella tomba per la
                vostra azione.»
            </blockquote>
            <p>
                Alcuni storici però ritengono che questo testo sia un falso. Nel tentativo di riconquistare il favore
                di Ludendorff, Hitler si presentò senza preavviso a casa sua nel 1935 il giorno del suo 70º compleanno
                per offrirgli la promozione a feldmaresciallo. Infuriato, pare che Ludendorff lo abbia respinto
                dicendogli: "Un ufficiale è nominato Generale Feld-Maresciallo sul campo di battaglia! Non davanti a tè
                e pasticcini a una festa di compleanno nel mezzo della pace."" Scrisse poi due ulteriori libri su
                argomenti militari
            </p>
            <p>
                Morì di cancro al fegato a Monaco, dove ricevette un funerale di Stato da parte del regime, contro la
                sua esplicita volontà. Ludendorff è stato sepolto nel cimitero nuovo di Tutzing.
            </p>
        </section>
        <footer>
            <h2>Opere</h2>
            <ul>
                <li>Erich Ludendorff, Meine Kriegserinnerungen 1914–1918 (I miei ricordi di guerra), Berlino, Ernst Siegfried Mittler und Sohn, 1919</li>
                <lI>Erich Ludendorff, Der totale Krieg (La guerra totale), Monaco, Ludendorffs Verlag, 1935</lI>
            </ul>
        </footer>
    </main>
</body>

</html>