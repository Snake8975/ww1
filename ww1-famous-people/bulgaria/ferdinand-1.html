<!DOCTYPE html>
<html lang="it">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link href="../../styles/styles.css" rel="stylesheet">
    <title>Ferdinando I di Bulgaria</title>
</head>

<body>
    <header>
        <nav>
            <li><a href="../../index.html">Home</a></li>
            <li><a href="../../history/history-index.html">Storia</a></li>
            <li><a href="../../main-battles/main-battles-index.html">Le battaglie principali</a></li>
            <li><a href="../../nations/nations.html">Le nazioni coinvolte</a></li>
            <li><a href="../../timeline/timeline.html">Timeline degli eventi</a></li>
            <li><a href="../../ww1-famous-people/famous-people-index.html">Personaggi famosi</a></li>
            <li><a href="../../ww1-in-culture/ww1-in-culture.html">La prima guerra mondiale nella cultura</a></li>
        </nav>
        <h1>Ferdinando I di Bulgaria</h1>
        <p>
            Ferdinando I di Bulgaria (in bulgaro Фердинанд I Сакскобургготски?, traslitterato in Ferdinand I
            Sakskoburggotski; Vienna, 26 febbraio 1861 – Coburgo, 10 settembre 1948) è stato il principe reggente dal
            1887 al 1908, e zar di Bulgaria dal 1908 al 1918, nonché un noto appassionato di botanica e filatelia.
        </p>
    </header>
    <main>
        <h2>Biografia</h2>
        <section>
            <h2>I primi anni e la famiglia</h2>
            <p>
                Nato dal ramo Koháry della famiglia ducale di Sassonia-Coburgo-Gotha, Ferdinando venne educato
                nell'ambiente cosmopolita dell'alta nobiltà dell'Impero austro-ungarico. La sua casata, i Koháry, era di
                origini slovacche ed era molto facoltosa, possedendo vaste proprietà come il castello di Čabraď e la
                città di Sitno. Alle loro proprietà si aggiunse la dote in appannaggio della principessa Clementina
                d'Orléans, madre di Ferdinando e figlia del sovrano francese Luigi Filippo di Francia. Suo padre, il
                principe Augusto di Sassonia-Coburgo-Kohary, era fratello del re Ferdinando II del Portogallo ed era
                cugino del re Leopoldo I del Belgio e della regina Vittoria. Curiosamente, tra gli antenati di
                Ferdinando, sia per parte di padre che per parte di madre, vi erano degli antichi governanti della
                Bulgaria, fatto che lo rese candidato ideale per quel trono.
            </p>
        </section>
        <section>
            <h2>Principe di Bulgaria</h2>
            <p>
                Nel 1886 il primo principe (knjaz) di Bulgaria, Alessandro di Battenberg, venne deposto appena sette
                anni dopo la sua elezione.
            </p>
            <p>
                Ferdinando, che all'epoca era ufficiale nell'esercito austro-ungarico, venne eletto quale nuovo principe
                dello stato autonomo di Bulgaria dalla locale Assemblea Nazionale il 7 luglio 1887 col nome di
                Ferdinando I. La sua elezione fu l'atto finale di una lunga ricerca da parte del regno bulgaro di un
                successore, titolo che venne offerto a diversi regnanti, dalla Danimarca ai regni caucasici, e persino
                al sovrano di Romania, sempre nella speranza di prevenire un'occupazione russa dell'area. Forse anche
                per questo motivo, la sua incoronazione fu salutata con una certa freddezza da gran parte delle casate
                reali d'Europa. La regina Vittoria, sua lontana cugina, disse di lui al suo Primo Ministro,
                sottolineando la sua omosessualità:
            </p>
            <blockquote>
                «È totalmente inadatto ... troppo sensibile, eccentrico ed effeminato ... dovrebbe essergli impedito di
                salire al trono.»
            </blockquote>
            <p>
                Tuttavia, nonostante i suoi numerosi detrattori, il principato di Ferdinando si rivelò un periodo di
                grandi conseguimenti politici per la Bulgaria. In particolare la politica interna del regno venne
                dominata, soprattutto nei suoi primi anni di principato, dal leader liberale Stefan Stambolov, la cui
                politica estera era tesa soprattutto ad un graduale allontanamento dalla Russia, fino ad allora
                considerata la nazione protettrice della Bulgaria.
            </p>
            <p>
                Successivamente, la caduta in disgrazia di Stambolov, ed il suo assassinio nel 1895, riportarono ad un
                nuovo mutamento di rotta nelle relazioni con la Russia e ad un riavvicinamento, che venne sancito con la
                conversione del principe Boris, erede al trono bulgaro, al Cristianesimo ortodosso. Questa mossa,
                apparentemente insignificante sul piano politico, riuscì a smuovere infatti le animosità dei parenti
                cattolici di Ferdinando, ed in particolare di suo zio, l'imperatore Francesco Giuseppe I d'Austria.
            </p>
        </section>
        <section>
            <h2>Le guerre balcaniche</h2>
            <p>
                Come molti altri governanti ortodossi prima di lui, Ferdinando aveva il "sogno di una nuova
                Bisanzio".[4] Nel 1912 Ferdinando aderì con altri stati balcanici all'attacco all'Impero ottomano per
                conquistare i territori occupati dagli islamici. Egli vide in questo progetto una nuova crociata,
                definandola "un giusto, grande e sacro conflitto della Croce contro la Mezzaluna."[5] La Bulgaria
                contribuì grandemente all'esito finale delle guerre balcaniche con le perdite maggiori di uomini. Le
                grandi potenze insistevano per la creazione di uno stato albanese indipendente. Poco dopo, la Bulgaria
                attaccò Serbia e Grecia e venne attaccata dalla Romania e dall'Impero ottomano per essere quindi
                sconfitta. Ad ogni modo, il Trattato di Bucarest del 1913 concesse alla Bulgaria alcuni ampliamenti
                territoriali, tra cui una piccola parte di accesso al Mar Egeo.
            </p>
        </section>
        <section>
            <h2>La prima guerra mondiale e l'abdicazione</h2>
            <p>
                L'11 ottobre 1915 l'esercito bulgaro attaccò la Serbia dopo aver siglato un trattato di alleanza con
                l'Impero austro-ungarico e l'Impero tedesco che stabiliva che, in caso di vittoria, la Bulgaria avrebbe
                ottenuto territori a spese della Serbia. Ferdinando I non era un grande ammiratore di Guglielmo II né di
                Francesco Giuseppe d'Austria (che egli descrisse come "quell'idiota, quel vecchio pazzo di Francesco
                Giuseppe"),[6] ma voleva ottenere nuovi territori dopo l'umiliazione subita con le Guerre balcaniche.
                Questo lo spinse inoltre a confermare una sua alleanza con quello che sino a poco tempo prima era stato
                un suo nemico, ovvero l'Impero ottomano.
            </p>
            <p>
                In un primo momento la guerra sembrò propendere per la Bulgaria e la Serbia venne sconfitta, consentendo
                al regno di Ferdinando di prendere possesso di gran parte della Macedonia. Per i successivi due anni,
                l'esercito bulgaro combatté soprattutto una guerra difensiva al fianco degli alleati in Grecia. Parte
                dell'esercito bulgaro venne inoltre coinvolto nella conquista della Romania nel 1916.
            </p>
            <p>
                Nell'autunno del 1918, però, l'esercito bulgaro venne duramente colpito dalle forze nemiche in Grecia.
                Con l'esercito ormai al collasso, Ferdinando abdicò, per salvare il trono bulgaro dal disfacimento, in
                favore del figlio primogenito Boris, che divenne zar il 3 ottobre 1918.[7] Sotto il nuovo regnante, la
                Bulgaria si arrese ai propri nemici e, come conseguenza, perse non solo i territori conquistati e per i
                quali aveva combattuto durante i principali conflitti, ma anche quei territori che aveva ottenuto dopo
                le guerre balcaniche e che le avevano concesso una strategica apertura verso il Mar Egeo.[
            </p>
        </section>
        <section>
            <h2>Gli anni dell'esilio e la morte</h2>
            <p>
                Dopo la sua abdicazione, Ferdinando tornò a vivere a Coburgo, in Germania, in maniera dignitosa per un
                ex sovrano.[8] Commentò la sua situazione dicendo che "i re in esilio sono più filosofici sotto certi
                aspetti che gli uomini normali; ma la Nostra filosofia è principalmente il risultato di un misto tra
                tradizione e cultura, senza dimenticarci che l'orgoglio è un elemento importante per un monarca. Siamo
                disciplinati dal giorno della Nostra nascita nel pensare e nel comportarci senza dar segno delle nostre
                emozioni. Lo scheletro siede per sempre con noi a festa. Può voler dire assassinio, può voler dire
                abdicazione, ma serve sempre a ricordarci quanto siamo unici. Siamo sempre pronti e nulla ci scalfisce
                come catastrofe. Questa è la condizione chiave per sopportare una qualsiasi condizione di esilio
                spirituale o corporale con dignità. Se uno supera i suoi dispiaceri, questa è la soluzione di vita."[9]
                Fu compiaciuto del fatto che il trono fosse passato a suo figlio. Trascorse gli anni d'esilio tra arte,
                giardinaggio, viaggi e storia naturale, che erano tra le sue più grandi passioni. Ad ogni modo, vide il
                collasso di tutto ciò che aveva costruito durante la sua vita.
            </p>
            <p>
                Il suo figlio primogenito e successore Boris III morì in circostanze misteriose dopo essere ritornato in
                patria da una visita in Germania ove si era incontrato con Hitler nel 1943. A Boris III successe il
                figlio Simeone II di Bulgaria, che rimase al trono per tre anni per poi venire deposto nel 1946, ponendo
                fine alla monarchia bulgara. Il regno crollò e fu dichiarata la repubblica popolare bulgara, sotto la
                quale il suo unico figlio maschio sopravvissutogli, il principe Kyril di Bulgaria, venne giustiziato.
                Alla notizia della morte del figlio, Ferdinando esclamò: "Tutto attorno a me sta collassando".[10] Morì
                in solitudine al Bürglaß-Schlösschen il 10 settembre 1948 a Coburgo, in Germania, culla della dinastia
                dei Sassonia-Coburgo e Gotha. Il suo ultimo desiderio fu quello di essere sepolto in Bulgaria, ma per
                ragioni politiche ciò non fu possibile ed il suo feretro venne posto nella cripta della chiesa cattolica
                di Sant'Agostino a Coburgo, al fianco di quello dei suoi genitori, dove ancora oggi si trova.
            </p>
        </section>
        <section>
            <h2>Come botanico</h2>
            <p>
                Nel 1933, durante un soggiorno nell'isola di Rodi, Ferdinando I di Bulgaria, appassionato di botanica,
                notò una varietà di orchidea non ancora descritta e ne trasportò un esemplare all'orto botanico di
                Sofia. La pianta, che risultò essere una sottospecie di Ophrys speculum, fu successivamente dedicata al
                suo nome con la denominazione di Ophrys speculum subsp. regis-ferdinandii.
            </p>
        </section>
    </main>
</body>

</html>