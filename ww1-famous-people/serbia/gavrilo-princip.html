<!DOCTYPE html>
<html lang="en">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link href="../../styles/styles.css" rel="stylesheet">
    <title>La Prima Guerra Mondiale - Gavrilo Princip</title>
</head>

<body>
    <header>
        <h1>Gavrilo Princip</h1>
        <p>
            Gavrilo Princip (IPA: [ɡǎʋrilo prǐntsip]; Obljaj, 25 luglio 1894 – Terezín, 28 aprile 1918) è stato un
            terrorista bosniaco di etnia serba, autore materiale dell'attentato di Sarajevo in cui uccise con due colpi
            di pistola l'arciduca erede al trono d'Austria-Ungheria Francesco Ferdinando e la moglie Sofia duchessa di
            Hohenberg a Sarajevo il 28 giugno 1914. Appartenente al movimento Mlada Bosna (Giovane Bosnia), si distinse
            per il suo nazionalismo jugoslavo[1][2][3]. All'interno di questo movimento entrò in contatto con gli
            ambienti paramilitari sovversivi serbi rappresentati dal gruppo terroristico Crna ruka (Mano nera) la cui
            sede si trovava a Belgrado, con i quali presumibilmente elaborò e perfezionò il piano per attentare alla
            vita dell'arciduca[4]. Fu lui a sparare i colpi di pistola che il 28 giugno 1914 uccisero l'Arciduca
            Francesco Ferdinando e la moglie Sofia, nell'episodio che è passato alla storia come l'attentato di
            Sarajevo. Questo avvenimento venne in seguito preso come pretesto dall'Impero austro-ungarico per dichiarare
            guerra alla Serbia, divenendo quindi il casus belli della prima guerra mondiale.
        </p>
    </header>
    <main>
        <h2>Biografia</h2>
        <section>
            <h2>Infanzia</h2>
            <p>
                Gavrilo Princip nacque il 25 luglio 1894 in Bosnia ed Erzegovina, all'epoca territorio amministrato
                dall'Austria-Ungheria, ma soggetto alla sovranità formale della Sublime Porta. Era il sesto di nove
                fratelli e fu uno dei soli tre a sopravvivere durante l'infanzia[5]. Figlio di un postino, la sua
                gioventù fu segnata dalla povertà e dalle precarie condizioni di salute: contrasse la tubercolosi da
                bambino[5]. Studiò presso la Scuola Commerciale a Sarajevo e in seguito si iscrisse alla Scuola
                superiore. Durante la sua infanzia presso la Scuola Commerciale si distaccò apertamente dai movimenti
                radicali serbi delle organizzazioni giovanili private. Questa sua scelta fu molto probabilmente dovuta
                anche alla sua amicizia con il croato Ivo Kranjčević, con il quale si trovò spesso d'accordo nonostante
                la diversa nazionalità. Divenuto adolescente, nel 1912 fu mandato a Belgrado per continuare la sua
                istruzione. Abbandonò gli studi quando venne coinvolto nel movimento ultra-nazionalistico serbo,
                unendosi a un'associazione politico-rivoluzionaria, la Giovane Bosnia (Mlada Bosna), il cui obiettivo
                era liberare la Bosnia ed Erzegovina dal dominio dell'Impero austro-ungarico e annetterla al regno di
                Serbia[4].
            </p>
            <h2>L'attentato di Sarajevo</h2>
            <p>
                L'attentato vide la partecipazione, oltre a Princip, anche di altri cinque membri della Giovane Bosnia,
                un movimento che univa idee anarco-socialiste e irredentismo nazionale[6]. Il gruppo era armato di
                pistole e bombe, fornite da una società segreta, la Mano Nera (Crna Ruka), che aveva anche molti
                sostenitori tra gli ufficiali serbi e i funzionari del governo[4]. L'obiettivo della Mano Nera era
                quello di creare uno Stato indipendente slavo guidato dalla Serbia, il quale riunisse anche i territori
                della Bosnia ed Erzegovina, assorbiti nella sfera austriaca a seguito del Congresso di Berlino nel
                giugno del 1878 (dopo la Pace di Santo Stefano, conclusa nel marzo 1878), e quelli croati, assoggettati
                da tempo. Il progetto dell'organizzazione terroristica panslavista vedeva un ostacolo nel disegno
                "trialistico" di cui l'arciduca Francesco Ferdinando era il più autorevole sostenitore, che prevedeva la
                creazione all'interno dell'impero asburgico di un terzo polo nazionale slavo accanto a quelli tedesco e
                magiaro.
            </p>
            <p>
                Quello del 28 giugno 1914, a Sarajevo, fu senza dubbio un attentato fuori dal comune. All'inizio
                sembrava destinato al fallimento, ma poi le cose andarono diversamente. A Sarajevo, verso le ore 09:50,
                il commando di attentatori si era recato all'angolo del corso Voivoda, attendendo il passaggio
                dell'automobile dell'Arciduca per portare a termine la propria missione di morte.
            </p>
            <p>
                Alle ore 10:00 in punto, lo studente Gavrilo Princip uscì da una locanda unendosi alla folla e
                posizionandosi in prima fila. Con la mano che teneva in tasca, stringeva la pistola con la quale avrebbe
                dovuto sparare all'Arciduca, quando la sua auto fosse passata davanti a lui. Improvvisamente, in fondo
                al corso, s'udì un'esplosione e, poco dopo, l'auto con a bordo la coppia reale passò a tutta velocità
                davanti al luogo dove si trovava appostato Princip, dirigendosi verso il municipio. Il primo attentatore
                aveva infatti sbagliato il lancio di una bomba a mano, riuscendo solo a ferire l'aiutante di campo di
                Francesco Ferdinando[7]. A questo punto la missione di Princip sembrava fallita ed egli si incamminò
                verso via Re Pietro. Nel frattempo, l'automobile dell'Arciduca, raggiunto il municipio, vi si fermò solo
                il tempo necessario a Francesco Ferdinando per redarguire il sindaco di Sarajevo per l'accoglienza
                ricevuta.
            </p>
            <p>
                Quindi ripercorse a ritroso la strada fatta in precedenza per andare a recuperare l'aiutante dell'erede
                al trono, che nel frattempo era stato medicato per le leggere ferite riportate in precedenza. L'auto
                percorse l'itinerario a passo d'uomo, a causa della massa di gente che, sfollando, aveva invaso la sede
                stradale. Princip, che deluso stava ritornando alla taverna, si trovò proprio di fronte alla coppia
                reale ed esplose due colpi di pistola all'indirizzo delle sue vittime, questa volta colpendole a morte.
                Princip venne immediatamente tratto in arresto dalle guardie presenti.
            </p>
            <p>
                L'arma utilizzata per l'assassinio da parte di Gavrilo Princip era una pistola semi-automatica Browning
                M 1910 calibro 7,65 x 17mm (.32 ACP). I proiettili esplosi da Princip colpirono l'arciduca Francesco
                Ferdinando al collo, mentre la moglie fu ferita allo stomaco, causando la morte dei due in breve
                tempo[4].
            </p>
            <h2>L'arresto e la prigionia a Terezín</h2>
            <p>
                Dei sei attentatori, la polizia riuscì ad arrestare soltanto Gavrilo Princip e l'amico Nedeljko
                Čabrinović. Gli altri, a causa della grande folla di persone, non ebbero l'opportunità di entrare in
                azione, e riuscirono a dileguarsi[4] Una volta arrestato, Princip tentò di suicidarsi. Prima provò a
                farlo ingerendo del cianuro, la seconda volta sparandosi con la sua pistola. Nessuno dei due tentativi
                andò a buon fine: nel primo caso vomitò il veleno, come successe anche a Čabrinović, mentre nel secondo
                caso la pistola venne allontanata prima che potesse sparare un altro colpo[4].
            </p>
            <p>
                All'epoca dell'attentato Princip, ancora diciannovenne, era troppo giovane per poter subire la condanna
                a morte. L'assassino venne pertanto condannato a vent'anni di prigione. Ma in cella trascorse soltanto
                quattro anni, vivendo in pessime condizioni nella prigione di Terezín, finché morì di tubercolosi il 28
                aprile 1918, all'età di 23 anni[4]; oggi la sua tomba è locata nel cimitero di San Marco, a Sarajevo.
            </p>
            <h2>Eredità culturale</h2>
            <p>
                Le opinioni storiche su Princip sono state a lungo discordanti. Nella storia serba, egli viene
                considerato un eroe nazionale, avendo combattuto per liberare il suo popolo dalla dominazione asburgica.
                Ancora oggi viene ricordata una frase che pronunciò durante il processo: «Noi amavamo il nostro
                popolo»[4]. Al contrario, in Austria la sua figura viene considerata alla stregua di un terrorista[4].
                L'opinione maggiormente valida, comunque, è che egli fosse soltanto un mero esecutore, una pedina,
                piuttosto che il vero ideatore e diretto responsabile della morte dell'arciduca austriaco[4].
            </p>
            <p>
                Ciò non sminuisce affatto la rilevanza storica del suo gesto. L'omicidio da lui compiuto è infatti
                considerato l'elemento scatenante della prima guerra mondiale, il casus belli che porterà alla
                dissoluzione dell'Impero austro-ungarico, dell'Impero tedesco, dell'Impero ottomano e dell'Impero russo.
                A un direttore del carcere, che lo voleva trasferire in un'altra località, disse: «Non c'è bisogno di
                trasferirmi in un'altra prigione. La mia vita sta già scivolando via. Suggerisco di inchiodarmi a una
                croce e bruciarmi vivo. Il mio corpo fiammeggiante sarà una torcia per illuminare il mio popolo sulla
                strada per la libertà».
            </p>
        </section>
    </main>
    <footer>
        <h2>Nella cultura di massa</h2>
        <ul>
            <li>Nel film Da Mayerling a Sarajevo (1940) è interpretato da Gilbert Gil.</li>
            <li>Nel film The King's Man - Le origini (2021) è interpretato da Joel Basman.</li>
            <li>Nell'incipit della puntata 6 della stagione 3 di Fargo, viene narrato l'attentato dal punto di vista del
                "fato": Gavrilo Princip ha la possibilità, per puro caso, di uccidere il principe, poiché all'esterno
                della taverna dove stava mangiando un sandwich si fermò l'auto della coppia reale.</li>
        </ul>
    </footer>
</body>

</html>