<!DOCTYPE html>
<html lang="it">

<head>
    <title>La Prima Guerra Mondiale - Marc Bloch</title>
    <link href="../styles/styles.css" rel="stylesheet">
</head>

<body>
    <header>
        <h1>Marc Bloch</h1>
        <p>
            Marc Léopold Benjamin Bloch (Lione, 6 luglio 1886 – Saint-Didier-de-Formans, 16 giugno 1944) è stato uno
            storico, militare e partigiano francese, ricordato soprattutto per aver introdotto il concetto di analisi
            storica contrapposta alla semplice descrizione.
        </p>
    </header>
    <main>
        <h2>Biografia</h2>
        <section>
            <h2>Famiglia ed istruzione</h2>
            <p>
                Nato a Lione da una famiglia ebraica alsaziana che si era trasferita per conservare la cittadinanza
                francese dopo la guerra franco-prussiana, era il figlio secondogenito dello storico Gustave Bloch e
                di Sarah Ebstein. Marc Bloch condusse brillantemente gli studi secondari a Parigi, al Lycée
                Louis-le-Grand; ottenne il baccalaureato in lettere e filosofia nel 1903, per entrare l'anno successivo
                all'École normale supérieure appena accorpata alla Sorbona; qui studiò per quattro anni storia medievale
                sotto la guida di insegnanti quali Ferdinand Lot e Christian Pfister, e dello stesso suo padre, che
                nel 1887 vi era stato nominato maître de conferences ed era stato soprannominato dai suoi studenti le
                Méga. Ciò fece sì che a Marc venisse affibbiato il nomignolo Microméga. Un'altra importante
                influenza su Bloch in questo periodo venne dal sociologo Émile Durkheim, che prefigurò la successiva
                enfasi di Bloch sulla ricerca interdisciplinare.
            </p>
            <p>
                Nel frattempo, la leva militare fu resa obbligatoria nel 1905 per tutti i cittadini maschi adulti.
                Dal 1905 al 1906, Bloch prestò servizio a Pithiviers, sede del 46º Reggimento Fanteria dell'Esercito
                Francese[6], che Bloch considerava "gravato da snobismo, antisemitismo ed antirepubblicanismo". La
                sua opinione sull'Esercito era stata inasprita dagli eventi dell'Affare Dreyfus, avvenuti quando
                Bloch aveva 11 anni.
            </p>
            <p>
                Superò brillantemente l'agrégation[9] di storia e geografia nel 1908 e venne destinato, solo nel 1912
                tuttavia, al liceo di Montpellier. Nel frattempo, dal 1908 al 1909, seguì con l'aiuto del ministero
                degli esteri i corsi delle università di Berlino e di Lipsia, dove familiarizzò con la tradizione
                storiografica tedesca, l'etnologia, la storia giuridica comparata e la storia economica. Fu
                particolarmente attratto dal pensiero di Karl Bücher, professore a Lipsia, deciso assertore
                dell'importanza dell'economia di mercato quale motore del processo di affrancamento delle masse in epoca
                medievale; altra personalità eminenti incontrate in Germania furono Karl Lamprecht a Lipsia, autore
                della nozione di "storia totale" e grande ispiratore di Henri Pirenne (in seguito amico e mentore di
                Bloch), e Adolf von Harnack a Berlino, teologo e storico delle religioni.
            </p>
            <p>
                Al ritorno a Parigi fu ammesso alla Fondazione Thiers (1909-1912) dove compose la sua dissertazione di
                dottorato, sulla scomparsa della servitù della gleba nell'Île-de-France nel XII e XIII secolo.
            </p>
            <p>
                Le ricerche di Bloch in seno alla Fondazione, specialmente quelle sui re Capetingi, gettarono le
                fondamenta della sua carriera. Cominciò con il creare delle mappe dell'area di Parigi che indicavano
                dove la servitù della gleba era perdurata e dove ciò non era avvenuto. Investigò la natura della
                servitù, la cultura della quale scoprì essere fondata quasi completamente sulla consuetudine e sulla
                prassi. I suoi studi su questo periodo formarono Bloch facendone uno studioso maturo e lo portarono per
                la prima volta in contatto con altre discipline, la cui rilevanza avrebbe enfatizzato per gran parte
                della sua carriera. La servitù della gleba era un tema così vasto che gli fu possibile collegarlo a
                commerci, monetazione, religiosità popolare, arte, architettura e letteratura
            </p>
        </section>
        <section>
            <h2>La Prima Guerra Mondiale</h2>
            <p>
                Dopo un anno d'insegnamento a Montpellier si trasferì ad Amiens nel 1913, dove lo colse lo scoppio della
                prima guerra mondiale. Bloch si arruolò come volontario, così come altri 800 studenti dell'École.
                Ottenne
                il grado di sergente di fanteria. Il 2 agosto 1914 fu assegnato al 272º Reggimento della Riserva,
                schierato
                sul confine con il Belgio, dove nello stesso mese partecipò alla Battaglia delle Ardenne. Nella
                successiva ritirata raggiunse l'Argonne il 25 agosto e la Marna nei primi giorni di settembre, dove
                combatté
                alla Prima battaglia della Marna. Partecipò successivamente alla Battaglia della Somme (1916), e nel
                1918 all'Offensiva di primavera ed all'Offensiva della Mosa-Argonne. Al comando di una sezione, terminò
                il
                conflitto col grado di capitano nei servizi d'informazione. Ebbe quattro citazioni all'ordine del
                giorno, fu
                decorato con la Legion d'onore per fatti militari, ed ebbe la Croce di guerra.
            </p>
            <p>
                Nel 1915, ricoverato per febbre tifoide, riunì le proprie esperienze in Souvenirs de guerre, riflessioni
                sulla psicologia individuale e collettiva di ufficiali e soldati, dove poneva l'accento sul silenzioso
                coraggio dei secondi e la miopia tragica dei primi. Durante il periodo di trincea gli venne
                diagnosticata
                l'artrite reumatoide, che lo tormentò per il resto della vita.
            </p>
            <p>
                Per la prima volta nella sua vita, come scrisse successivamente, aveva vissuto e lavorato fianco a
                fianco
                con persone con cui non aveva mai avuto contatti stretti prima, come artigiani e operai, con i quali
                venne a
                formarsi un grande cameratismo. Era un mondo completamente diverso rispetto a quello cui era abituato,
                "un
                mondo in cui le differenze non venivano appianate dalle parole ma dalle pallottole". Le sue
                esperienze
                lo portarono a riconsiderare il suo punto di vista sulla Storia, ed influenzarono il suo successivo
                approccio al mondo in generale. Fu particolarmente toccato dalla psicologia collettiva della
                trincea. Affermò più tardi di non aver conosciuto uomini migliori degli uomini del Nord e del Pas
                de
                Calais con cui aveva trascorso quattro anni a stretto contatto. Considerò "un onore" aver servito
                durante la guerra ma vi aveva comunque perso molti amici e colleghi.
            </p>
        </section>
        <section>
            <h2>Carriera universitaria</h2>
            <p>
                Nel 1920 discusse la sua tesi, che poi pubblicò. Non fu esattamente l'opera che lui aveva in
                mente, a
                causa della guerra: per i candidati al dottorato la cui ricerca fu interrotta dagli eventi bellici,
                fu
                reso possibile presentare solo una piccola parte della tesi normalmente richiesta. Fu comunque
                sufficiente a dimostrare il suo valore come medievista agli occhi dei contemporanei. Lo stesso anno,
                con
                l'apertura dell'Università di Strasburgo, Bloch vi fu nominato chargé de cours (assistente
                lettore) di Storia Medievale, della cui sezione gettò le fondamenta con Christian Pfister. La
                cattedra di Storia Medievale gli fu assegnata poi ufficialmente nel 1927.
            </p>
            <p>
                La città di Strasburgo, insieme all'Alsazia-Lorena di cui era capoluogo, era stata appena restituita
                alla
                Francia con il Trattato di Versailles. Nella Germania Guglielmina aveva rivaleggiato con Berlino come
                centro
                culturale, e la sua Università possedeva una delle più grandi biblioteche accademiche del mondo. Bloch
                cominciò a lavorarvi intensamente,. Affermò più tardi di aver trascorso a Strasburgo gli anni più
                produttivi della sua vita. Fu a Strasburgo che Bloch poté emergere come eminente storico del
                Medioevo:
                in un ambiente accademico vivace come nessun altro nella Francia dell'epoca, sicuramente animato dalla
                volontà di rivaleggiare coi vicini tedeschi, si radunavano i migliori esponenti delle scienze storiche e
                sociali, quali Gabriel Le Bras, Maurice Halbwachs, André Piganiol, Ernest Hoepffner, Charles Blondel,
                Henri
                Baulig, Charles-Edmond Perrin, Georges Lefebvre; a Strasburgo Bloch strinse amicizia soprattutto col più
                anziano collega Lucien Febvre, eminente storico del XVI Secolo con cui collaborò per il resto
                della
                vita.
            </p>
            <p>
                Nel 1919 sposò Simonne Vidal (1894-1944); dal matrimonio nacquero sei figli, tra cui Étienne che nel
                1997
                del padre scrisse la «biografia impossibile». Bloch non mancò di applicare all'esperienza della
                guerra il suo acuto spirito critico: da una prospettiva del tutto originale, e memore della
                disinformazione
                in atto ai tempi dell'Affare Dreyfus, analizzò il processo di falsificazione delle notizie orali
                creatosi
                tra i soldati grazie all'azione della censura; ne seguì un articolo del 1921, dal titolo Réflexions d'un
                historien sur les fausses nouvelles de la guerre.
            </p>
            <p>
                Pubblicò nel 1924 la sua opera magistrale, Les Rois thaumaturges (I re taumaturghi; I ed. italiana:
                Einaudi
                1973), in cui sperimenta con audacia un metodo comparatista improntato ai maestri della linguistica (lui
                stesso era poliglotta) e afferma con forza l'importanza della psicologia nello studio della storia. È
                del
                1931 la sua opera più citata, per molti studiosi odierni il massimo contributo dell'autore alla
                storiografia, Les Caractères originaux de l'histoire rurale française, fortemente innovativa
                nell'imporre
                un'interdisciplinarità poco frequente per l'epoca, col fine di meglio comprendere l'evoluzione delle
                strutture agrarie dell'Occidente medievale e moderno.
            </p>
            <p>
                Attorno al 1930 progettò di pubblicare una collezione dei propri scritti sul metodo storico, sotto il
                titolo
                Historiens à l'atelier, e sottopose l'idea all'editrice Gallimard. La cosa non andò in porto, e la
                prematura
                morte dell'autore nel 1944 lasciò incompiuto il lavoro, sino a quando un abbozzo fu scoperto a Fougères,
                nella villa in cui Bloch aveva abitato nell'ultimo periodo della vita. Nel 1949 l'amico e collaboratore
                Lucien Febvre s'incaricò della pubblicazione postuma, sotto il titolo -voluto dall'autore- di Apologie
                pour
                l'histoire ou métier d'historien (Apologia della storia o mestiere di storico; I ed. italiana: Einaudi
                1950).
            </p>
        </section>
        <section>
            <h2>Les Annales</h2>
            <p>
                Tra il 1920 e il 1926, con Lucien Febvre, tentò il progetto di lanciare una rivista internazionale di
                storia
                sociale ed economica comparata, con l'ambizione di sollecitare la partecipazione e gli scambi
                scientifici
                tra
                gli studiosi europei delle varie discipline. I due, in cerca di un curatore di elevato profilo
                accademico,
                si
                rivolsero nel 1921 a Henri Pirenne. Attraverso Pirenne, nel 1925, Bloch e Febvre contattarono l'American
                Historical Association, nella speranza di ottenere un finanziamento dal fondo intitolato a Laura Spelman
                Rockefeller. Il progetto naufragò, in parte per interessi nazionalistici da ambo le parti, ma non da
                ultimo
                per
                la riluttanza da parte di Bloch e di Febvre ad ammettere studiosi tedeschi nel comitato editoriale,
                nonostante
                il carattere internazionale della rivista.
                Targa commemorativa all'Università di Strasburgo, palazzo dell'Università.
            </p>
            <p>
                Nel 1929, col «gruppo strasburghese» che includeva anche Febvre, Bloch fondò invece la rivista Annales
                d'histoire économique et sociale (dal 1994 chiamata Annales. Histoire, Sciences Sociales), il cui titolo
                era
                già
                di per sé una rottura con «la storia storicizzante», in auge in Francia grazie al positivismo. Bloch,
                uno
                dei
                primi storici francesi a interessarsi allo studio comparato delle civiltà e alla storia del pensiero
                (vista
                anche come storia antropologica), vi pubblicò nel periodo precedente alla guerra importanti articoli,
                centrati
                soprattutto sul feudalesimo, e brillanti note di lettura il cui apporto metodologico è rimasto vivo
                anche
                dopo
                la morte dell'autore e sino ai giorni nostri.
            </p>
            <p>
                Nel 1928 Bloch si candidò al Collège de France, attratto dalle maggiori risorse intellettuali di una
                delle
                più
                prestigiose istituzioni francesi, e propose di insegnarvi una «storia comparata delle società europee»,
                ma
                non
                fu ammesso; anche Febvre si candidò senza successo, riuscendo ad accedervi solo nel 1933; Bloch tentò
                ancora
                nel
                1934-35, col sostegno dello stesso Febvre e di Étienne Gilson, ma senza esito. La competizione offuscò
                l'amicizia tra i due, sebbene non la concordia intellettuale.
            </p>
            <p>
                Dopo l'ultimo fallimento Bloch ricercò una più promettente posizione alla Sorbona: nel 1936 succedette
                infatti a
                Henri Hauser alla locale cattedra di Storia economica, unica allora esistente in Francia; l'incarico
                stimolò
                il
                suo interesse alla materia, e diede la stura ad un'ampia produzione di articoli, recensioni e
                pubblicazioni.
                Fondò nel 1938, col sociologo Maurice Halbachs, l'Institut d'histoire économique et sociale, centro di
                ricerca
                nato allo scopo di promuovere lo studio dei fattori economici della storia.
            </p>
            <p>
                La Seconda guerra mondiale lo colse quindi nel pieno della carriera e delle ricerche, culminate con
                l'uscita,
                tra 1939 e 1940, dei due volumi di La Société féodale (La società feudale); ultima opera pubblicata nel
                corso
                della sua vita, e presumibilmente lo studio più durevole della sua carriera, ebbe grande eco in Francia
                e
                fuori,
                tra medievalisti, storici e semplici appassionati.
            </p>
        </section>
        <section>
            <h2>La morte</h2>
            <p>
                In quanto ebreo, dopo l'armistizio del 22 giugno 1940 e la smobilitazione, Bloch fu escluso dalla
                funzione
                pubblica (ottobre 1940). Inizialmente pensò di trovare rifugio negli Stati Uniti, dove gli era stato
                offerto
                un posto alla New School for Social Research di New York; ma in seguito dovette rinunciare al progetto
                in
                quanto non poteva portare con sé il figlio maggiore, in età di leva. Fu riammesso alle sue funzioni per
                eccezionali meriti di servizio, grazie alla decisione del segretario di Stato per l'educazione
                nazionale, lo
                storico Jérôme Carcopino, vecchio allievo del padre, e ottenne una nomina alla facoltà di Strasburgo,
                succursale di Clermont-Ferrand. Qui Bloch continuò le sue ricerche, in condizioni molto difficili e in
                preda
                a grande inquietudine. Per le precarie condizioni di salute della moglie, chiese e ottenne un
                trasferimento
                a Montpellier nel 1941.
            </p>
            <p>
                Anche dopo aver perso l'accesso alla propria biblioteca personale continuò a scrivere per la rivista
                Annales
                (all'epoca ribattezzata Mélanges per sfuggire alla censura sulle pubblicazioni accademiche), firmandosi
                Fougères. In quel periodo difficile, senza consultare documenti, scrisse l'Apologie pour l'histoire, ou
                Métier d'historien, pubblicata postuma nel 1949 per iniziativa di Lucien Febvre.
            </p>
            <p>
                Quando i tedeschi invasero la zona libera, sino ad allora controllata dal Governo di Vichy, Bloch
                dovette
                tornare con la famiglia a Fougères; alla fine del 1942 o all'inizio del 1943 entrò nella Resistenza;
                scelse
                il nome fittizio di Narbonne. Si trasferì quindi a Lione, dove sotto lo pseudonimo di Blanchard
                contribuì
                in prima persona all'attività del movimento resistenziale Franc-Tireur di Georges Altman. Fu arrestato
                l'8
                marzo 1944 dalla Gestapo, torturato per tre mesi e ucciso a colpi di mitra il 16 giugno successivo con
                29
                altri partigiani a Saint-Didier-de-Formans. È sepolto presso il cimitero di Le Bourg-d'Hem. Sulla sua
                tomba
                vi sono incise le parole in latino: "Dilexit veritatem", ovvero "Ha amato la verità".
            </p>
        </section>
    </main>
</body>

</html>