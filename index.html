<!DOCTYPE html>
<html lang="it">

<head>
    <title>La Prima Guerra Mondiale</title>
    <link href="/styles/styles.css" rel="stylesheet">
    
</head>

<body>
    <header>
        <h1>La Prima Guerra Mondiale</h1>
    </header>
    <main>
        <ul>
            <li>Storia</li>
            <li>Le nazioni coinvolte</li>
            <li>Le battaglie principali</li>
            <li>Timeline degli eventi</li>
            <li>Personaggi famosi</li>
            <li>La prima guerra mondiale nella cultura </li>
        </ul>
        <p>La Prima Guerra Mondiale costituì il primo grande conflitto internazionale del XX secolo. L’assassinio
            dell’Arciduca d’Austria Francesco Ferdinando fu la scintilla che, nell’agosto del 1914, provocò l’inizio
            delle ostilità, le quali continuarono poi per i quattro anni successivi su diversi fronti. Durante la Prima
            Guerra Mondiale, le potenze dell’Intesa – Gran Bretagna, Francia, Serbia e l’Impero Russo (alle quali si
            unirono più tardi Italia, Grecia, Portogallo, Romania e Stati Uniti) – combatterono contro le Potenze
            Centrali – Germania e Austria-Ungheria (più tardi affiancate dall’Impero Ottomano Turco e dalla Bulgaria).
            L’entusiasmo iniziale di molti nei confronti della guerra si attenuò ben presto quando essa si spostò nelle
            trincee e si impantanò letteralmente in una serie di battaglie dal costo altissimo. Il sistema di trincee e
            fortificazioni sul Fronte Occidentale si estendeva per quasi 800 chilometri. Sul Fronte Orientale, invece,
            la vastità della zona delle operazioni prevenne lo sviluppo della guerra di trincea, ma l’intensità dei
            combattimenti non fu inferiore a quella degli scontri che si svolgevano ad Ovest. Dure battaglie ebbero
            luogo anche nell’Italia del Nord, nei Balcani e in Turchia, così come sui mari e, per la prima volta, nei
            cieli.</p>

        <p>La Prima Guerra Mondiale rappresentò uno dei conflitti più sanguinosi della storia moderna. Quasi dieci
            milioni di soldati morirono: una cifra che superò di gran lunga quella di tutti i caduti delle guerre dei
            cento anni precedenti messi insieme. Si stima inoltre che circa 21 milioni di uomini vennero feriti durante
            i combattimenti. Le perdite enormi furono in parte il risultato dell’introduzione di nuove armi, come le
            mitragliatrici e il gas. Il 1° luglio 1916, data che vide il maggior numero di caduti in un solo giorno,
            l’esercito britannico schierato lungo la Somme ebbe, da solo, più di 57.000 tra morti e feriti. La Germania
            e la Russia soffrirono il più alto numero di vittime militari, circa 1.773.700 e 1.700.000 rispettivamente,
            mentre la Francia perse il 16% delle truppe attive. Gli studiosi calcolano che almeno 13 milioni di civili
            morirono a causa delle ostilità, direttamente o indirettamente. Inoltre, quando la guerra finì, il tasso di
            mortalità salì vertiginosamente a causa della “Spagnola”, l’epidemia di influenza più devastante della
            Storia. Milioni di persone vennero poi sradicate e costrette ad abbandonare le proprie case. Le perdite
            industriali e patrimoniali furono catastrofiche, specialmente in Francia e Belgio, dove si svolsero le
            battaglie più dure.</p>

        <p>Alle 11 del mattino dell’11 novembre 1918, i combattimenti cessarono sul Fronte Occidentale. La “Grande
            Guerra”, come venne chiamata, era finita, ma l’impatto del conflitto sulla società e sul mondo politico,
            economico, e internazionale si sarebbe fatto sentire per diversi decenni a venire.</p>
    </main>
</body>

</html>
