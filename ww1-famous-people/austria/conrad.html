<!DOCTYPE html>
<html lang="it">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>La Prima Guerra Mondiale - Franz Conrad von Hötzendorf</title>
    <link href="../../styles/styles.css" rel="stylesheet">
</head>

<body>
    <header>
        <h1>Franz Conrad von Hötzendorf</h1>
        <p>
            Franz Conrad von Hötzendorf (Penzing, 11 novembre 1852 – Bad Mergentheim, 25 agosto 1925) è stato un
            feldmaresciallo austro-ungarico.
        </p>
        <p>
            Fu il capo di stato maggiore dell'esercito austroungarico, consigliere di Francesco Ferdinando
            d'Asburgo-Este ed acceso sostenitore della guerra contro la Serbia e dell'alleanza con la Germania. Noto per
            la sanguinosa repressione negli scioperi triestini del 1902 e per la forte ostilità nei confronti degli
            italiani, che considerava la causa della decadenza dell'Impero austro-ungarico, nel 1916 fu lo stratega
            dell'offensiva di primavera sugli altopiani vicentini, poi arenatasi a seguito dell'offensiva Brusilov.
        </p>
    </header>
    <main>
        <h2>Biografia</h2>
        <section>
            <h2>I primi anni e l'inizio della carriera</h2>
            <p>
                Franz Conrad von Hötzendorf nacque l'11 novembre 1852 a Penzing, piccolo villaggio divenuto poi un
                sobborgo di Vienna. Suo nonno era stato creato barone (in tedesco Freiherr) nel 1810, scegliendo come
                predicato nobiliare il cognome della moglie, originaria del Palatinato, appunto "von Hötzendorf". Il
                padre, originario del sud della Moravia, era un colonnello degli ussari in pensione ed aveva partecipato
                alle guerre napoleoniche. La madre, invece, era figlia di un noto pittore viennese.
            </p>
            <p>
                Nel 1863, all'età di undici anni, Franz Conrad von Hötzendorf entrò all'accademia militare di Hainburg
                an der Donau, per poi passare nel 1867 all'accademia militare Marie-Thérèse di Wiener Neustadt. Il 28
                agosto 1871 fu promosso al grado di tenente, per proseguire una rapida e brillante carriera nell'11º
                battaglione di cacciatori, dal quale uscì dopo tre anni di servizio per frequentare la Kriegsschule di
                Vienna. Dopo aver completato gli studi alla scuola di guerra con "risultati eccellenti" venne annesso
                allo stato maggior generale nel 1876. Nel 1878 prese parte all'occupazione della Bosnia ed alla
                repressione delle rivolte nella Dalmazia meridionale nel 1882, campagne nelle quali si distinse con
                successo.
            </p>
            <p>
                Dal 1888 venne impiegato come istruttore di tattica alla Kriegsschule, incarico che mantenne sino al
                1892 e che gli diede la possibilità di concentrarsi anche sulla letteratura militare. Nel 1886 Conrad
                sposò Wilhelmine le Beau, con la quale ebbe quattro figli, e nel 1893 venne nominato colonnello e posto
                al comando di un reggimento di fanteria di stanza a Troppau. In questi anni maturò la concezione tattica
                nel ritenere l'attacco superiore alla difesa, in quanto attraverso la concentrazione delle forze nei
                punti decisivi verso il nemico poteva essere vantaggioso il ruolo di ogni singolo uomo per la vittoria
                finale, concetti che gli torneranno particolarmente utili durante la grande guerra.
            </p>
            <p>
                Nel 1899 divenne comandante della 55ª Brigata di fanteria a Trieste e nel 1901, per i meriti acquisiti,
                venne promosso generale di divisione. Nel 1902, in seguito agli scioperi generali indetti nella città di
                Trieste, fu tra i protagonisti della violenta repressione, proclamando la legge marziale dura dal 14
                febbraio fino al mese di aprile dello stesso anno e l'intervento militare, che fu causa fra la
                popolazione di decine di morti, diversi centinaia di feriti oltre ad innumerevoli arresti.
            </p>
            <p>
                Nel 1903 passa al comando dell'8ª Divisione di fanteria di Bolzano. Ricco d'immaginazione, diligente,
                scrupoloso e fervido lavoratore, von Hötzendorf si distingueva dagli altri ufficiali suoi contemporanei
                ed attirò l'attenzione dell'arciduca Francesco Ferdinando d'Austria, erede al trono austro-ungarico. Gli
                sforzi incessanti di Conrad per il rafforzamento ed il riammodernamento dell'esercito austro-ungarico
                corrispondevano perfettamente alla visione dell'arciduca, che influenzò l'imperatore Francesco Giuseppe
                a nominare Conrad il 18 novembre 1906 al posto di capo dello stato maggiore delle intere forze armate
                austro-ungariche. Nel 1918 il suo titolo nobiliare venne elevato da quello di barone (in tedesco
                Freiherr) a quello di conte (Graf).
            </p>
        </section>
        <section>
            <h2>La strage di piazza della Borsa a Trieste</h2>
            <p>
                Nel 1902, in seguito agli scioperi generali indetti nella città di Trieste, fu tra i protagonisti della
                violenta repressione: durante una pacifica manifestazione in Piazza della Borsa diede ordine ai suoi
                soldati di caricare la folla con le baionette, concludendo l'azione con varie scariche di fucile ad
                altezza d'uomo; quattordici persone rimasero uccise nell'azione ed oltre 200 ferite.
            </p>
        </section>
        <section>
            <h2>Capo di stato maggiore</h2>
            <p>
                Con la nomina a capo di stato maggiore dell'Imperial regio esercito austro-ungarico, von Hötzendorf
                divenne promotore di varie riforme all'interno dell'esercito, nell'ottica del suo ammodernamento e di
                un'ulteriore sviluppo del potenziale bellico dell'impero. D'altro canto, come molti altri ufficiali
                austro-ungarici della sua generazione, egli aveva scarsa esperienza di combattimento sul campo, ma aveva
                compiuto studi approfonditi di teoria e tattica, dando alle stampe anche svariate opere d'argomento[3].
            </p>
            <p>
                Consapevole della difficile situazione politica e strategica dell'impero, tentò di evitare al suo Paese
                una guerra su più fronti, pianificando delle offensive preventive: già nel 1908 propose all'imperatore
                Francesco Giuseppe di assalire l'Italia - alla quale l'Impero austro-ungarico era legato sin dal 1882
                dalla Triplice alleanza mentre buona parte dell'esercito italiano era impegnato a prestare soccorso ai
                terremotati calabresi e siciliani durante il terremoto di Messina e Reggio Calabria. Nel 1911 ripropose
                una guerra preventiva contro l'Italia, impegnata in Libia, e in seguito contro la Serbia. Secondo lo
                storico Hew Strachan
            </p>
            <figure>
                <blockquote>
                    <p>
                        «Hötzendorf propose una guerra preventiva contro la Serbia nel 1906, e lo ha fatto di nuovo nel
                        1908-9, nel 1912-13, nel mese di ottobre 1913 e maggio 1914: tra il 1º gennaio 1913 e il 1º
                        gennaio 1914, propose quindi il conflitto contro la Serbia ben cinque volte.»
                    </p>
                </blockquote>
            </figure>
            <p>
                Tuttavia, l'imperatore Francesco Giuseppe ed il ministro degli esteri von Aehrenthal si opposero sempre
                a tali disegni[5]. Falliti questi piani, tentò di spingere l'imperatore a cedere alcuni territori di
                confine all'Italia, in cambio della neutralità. Per allontanarlo dai disegni della politica, ma pur
                riconoscendo il suo valore come militare e stratega, Francesco Giuseppe decise di seguire il consiglio
                di von Aehrenthal, privando von Hötzendorf del titolo di capo dello stato maggiore generale nel 1911,
                sostituito da Blasius von Schemua, nominandolo al ruolo di ispettore d'esercito. Dopo le dimissioni del
                ministro degli esteri e con l'aggravarsi della situazione internazionale, nel 1912 l'imperatore decise
                di nominare nuovamente von Hötzendorf capo di stato maggiore generale dell'esercito.
            </p>
        </section>
        <section>
            <h2>La prima guerra mondiale</h2>
            <p>
                Conrad già in passato aveva proposto, irrealisticamente, piani offensivi grandiosi, senza tener conto
                delle difficoltà del terreno e del clima e spesso sottovalutando le potenzialità del nemico; questo fu
                il caso, ad esempio, dell'esercito serbo, che si dimostrò assai più resistente di quello che aveva
                previsto. Conrad, d'altronde, era stato uno dei principali sostenitori della guerra contro la Serbia, in
                risposta all'assassinio dell'arciduca Francesco Ferdinando a Sarajevo. Egli dimostrò i suoi errori già
                durante il primo anno di guerra e anche in seguito, in particolare durante la poderosa offensiva
                lanciata dall'esercito russo nella primavera del 1916, che causò pesantissime perdite agli eserciti
                degli imperi centrali.
            </p>
            <p>
                Inoltre, i suoi attacchi contro l'esercito italiano risultarono perlopiù inefficaci e produssero degli
                enormi costi in termini di perdite umane all'esercito imperial-regio. Quello che doveva essere il suo
                capolavoro strategico, la Südtiroloffensive contro gli italiani lanciata nel 1916, si dimostrò invece,
                in gran parte, un fallimento: questo il giudizio del generale tedesco Hans von Seeckt sull'operato di
                Conrad[6]:
            </p>
            <figure>
                <blockquote>
                    <p>
                        «[...] su Conrad ricadeva infatti la responsabilità di aver intrapreso una serie di irrazionali
                        offensive, che avevano portato alla distruzione dell'esercito regolare fin dall'inizio del
                        conflitto, con la conseguenza che il confronto dovette in breve essere sostentato dal potenziale
                        umano della riserva - quindi male addestrato [...]»
                    </p>
                </blockquote>
            </figure>
            <p>
                Le forze militari austro-ungariche sotto il comando di Conrad von Hötzendorf persero quasi 1,5 milioni
                di uomini, e non furono più in grado di attaccare senza gli aiuti tedeschi. La maggior parte delle
                vittorie dell'Impero austro-ungarico si dovettero, in seguito, soprattutto all'apporto dell'esercito
                tedesco, dal quale l'esercito imperiale divenne sempre più dipendente. D'altro canto, vari storici lo
                considerano, ancora oggi, un modello di raffinato stratega, inoltre, secondo alcuni, «il suo nome è
                ancora oggi notissimo presso le popolazioni austriache, venendo spesso associato a quello di altri
                celebri condottieri»[7].
            </p>
            <p>
                Con la morte di Francesco Giuseppe e l'ascesa al trono del nuovo imperatore Carlo I, la posizione di
                Conrad si fece sempre più delicata. I nuovi indirizzi politici e strategici dell'imperatore si
                scontravano infatti con l'intransigenza bellicista del vecchio capo di stato maggiore[8], tuttavia, nei
                mesi successivi, Conrad fu promosso al grado di feldmaresciallo, diventando uno dei soli tre personaggi
                dell'Impero austro-ungarico a ricoprire tale grado in quel periodo[9].
            </p>
            <p>
                Il 1º marzo 1917 Conrad fu destituito dall'incarico di capo di stato maggiore da parte dell'imperatore
                Carlo I, che lo sostituì col generale Arthur Arz von Straussenburg, un uomo di basso profilo più
                adeguato al ruolo di ubbidiente subalterno ricercato dall'imperatore. Alla base della sostituzione,
                oltre alle forti divergenze in ambito politico e militare, secondo alcuni storici vi sarebbero anche
                state motivazioni di natura, per così dire, morale[8]: il nuovo imperatore, infatti, era un fervente
                cattolico, mentre Conrad, sostanzialmente materialista ed ateo, poteva definirsi un sostenitore del
                darwinismo sociale. In seguito, Conrad fu nominato comandante dell'Armata del Trentino. Dopo la
                battaglia del solstizio venne collocato a riposo.
            </p>
        </section>
        <section>
            <h2>Gli ultimi anni</h2>
            <p>
                Dopo la disfatta nella offensiva austriaca del Grappa e del Piave nel giugno 1918, il 14 luglio 1918
                Conrad venne richiamato dal fronte di comando a Eckartsau per ordine dell'imperatore, che, per
                ricompensarlo comunque dei suoi sforzi ed a riconoscenza del suo alacre impegno per la guerra, gli
                propose il posto di colonnello delle guardie reali dell'imperatore e lo elevò al rango nobiliare di
                conte. Caduto in una profonda depressione, però, von Hötzendorf si sentiva fuoriluogo e decise di
                declinare l'offerta.
            </p>
            <p>
                Conrad inoltre ebbe in quegli anni profondi problemi anche sul piano personale, in quanto dopo la morte
                di sua moglie Wilhelmine, madre dei suoi quattro figli (Konrad, Erwin, Herbert e Egon), decise di
                risposarsi con Virginia von Reininghaus, già madre di sei figli, che aveva corteggiato per otto anni.
            </p>
            <p>
                Egli accettò il collasso della monarchia austriaca senza particolari emozioni, perché sentiva questo
                tracollo come già preannunciato per la scarsa voglia di rinnovarsi che l'impero aveva ormai da anni.
                Conrad si spostò a Innsbruck, ove si dedicò allo studio della filosofia ed all'approfondimento delle
                religioni, oltre ad iniziare a scrivere alcune delle sue opere autobiografiche. Nel 1922 si trasferì
                nuovamente a Vienna. Von Hötzendorf morì il 25 agosto 1925 a Bad Mergentheim, nel Württemberg, in
                Germania, dove si ritirava abitualmente per dei trattamenti termali per lenire i dolori della sua tarda
                età. La sua salma venne sepolta nel cimitero di Hietzing a Vienna.
            </p>
            <p>
                Il giorno delle sue esequie, il politico austriaco Otto Bauer espresse questo terribile giudizio sul
                feldmaresciallo Conrad[10]:
            </p>
            <figure>
                <blockquote>
                    <p>
                        «Se dovessimo indicare i cinque o sei uomini fra quelli di tutta Europa da ritenersi fra i
                        principali responsabili dello scoppio della guerra, uno di essi sarebbe certo il feldmaresciallo
                        Conrad.»
                    </p>
                </blockquote>
            </figure>
        </section>
    </main>
</body>

</html>