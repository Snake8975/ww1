<!DOCTYPE html>
<html lang="it">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link href="../../styles/styles.css" rel="stylesheet">
    <title>La Prima Guerra Mondiale - Manfred von Richthofen, "Il Barone Rosso"</title>
</head>

<body>
    <header>
        <nav>
            <li><a href="../../index.html">Home</a></li>
            <li><a href="../../history/history-index.html">Storia</a></li>
            <li><a href="../../main-battles/main-battles-index.html">Le battaglie principali</a></li>
            <li><a href="../../nations/nations.html">Le nazioni coinvolte</a></li>
            <li><a href="../../timeline/timeline.html">Timeline degli eventi</a></li>
            <li><a href="../../ww1-famous-people/famous-people-index.html">Personaggi famosi</a></li>
            <li><a href="../../ww1-in-culture/ww1-in-culture.html">La prima guerra mondiale nella cultura</a></li>
        </nav>
        <h1>Manfred von Richthofen</h1>
        <p>
            Manfred Albrecht von Richthofen (Breslavia, 2 maggio 1892 – Vaux-sur-Somme, 21 aprile 1918) è stato un
            aviatore e ufficiale tedesco. Viene ricordato come un asso dell'aviazione: più precisamente, come l'"asso
            degli assi", essendogli ufficialmente accreditate 80 vittorie aeree durante la prima guerra mondiale,
            prima di essere abbattuto il 21 aprile 1918. Eroe dei tedeschi e rispettato dai suoi nemici, fu una delle
            principali figure della guerra, ricordato con l'appellativo der Rote Baron (il Barone Rosso).
        </p>
        <figure>
            <img src="https://onedrive.live.com/embed?resid=4593BAE59FF90C1B%21134&authkey=%21AM2ZJhynLV6H4RI&width=499&height=711" alt="Ritratto fotografico di Manfred von Richthofen, detto il Barone Rosso">
            <figcaption>
                Ritratto fotografico di Manfred von Richthofen, detto il "Barone Rosso"
            </figcaption>
        </figure>
    </header>
    <main>
        <h2>Biografia</h2>
        <section>
            <h2>I primi anni</h2>
            <p>
                Quello che per i francesi era le diable rouge e per gli inglesi the Red Baron, nacque il 2 maggio 1892 a
                Breslavia, capitale della regione della Slesia, nell'Impero Tedesco (ora in Polonia). Era il secondo
                figlio (dopo la sorella Elisabeth "Ilse") della nobildonna Kunigunde von Schickfus und Neurdoff e del
                barone Rittmeister Albrecht Philip Karl Julius von Richtofen (1859-1920), ufficiale di fanteria
                arruolato nel Leib-Kürassier-Regiment di base a Breslavia, dove nacque anche il fratello di Manfred,
                Lothar von Richthofen, che a sua volta sarebbe divenuto aviatore.
            </p>
            <p>
                Ancora bambino, Manfred si trasferì con la famiglia a Schweidnitz (oggi Swidnica, in Polonia). In
                gioventù praticò spesso e con entusiasmo caccia ed equitazione, seguendo la orme del padre (soldato che
                faceva parte della cavalleria imperiale).
            </p>
            <p>
                Completò l'addestramento alla scuola per cadetti di Wahlstatt, e in seguito fu addestrato nella Reale
                Accademia militare prussiana a Groß-Lichterfelde, dalla quale uscì nella primavera del 1911.
                Assegnato come alfiere al 1º Reggimento Ulani "Imperatore Alessandro III" a Ostrovo, a pochi chilometri
                dalla frontiera russa, nel 1912 fu nominato sottotenente.
            </p>
        </section>
        <section>
            <h2>La prima guerra mondiale</h2>
            <p>
                Devoto al regime autocratico del kaiser Guglielmo II, già all'inizio della prima guerra mondiale
                compì diverse azioni sul fronte orientale: il 2 agosto 1914 passò la frontiera russa col suo
                reggimento, che poco dopo fu trasferito a ovest. Fu in Lussemburgo, entrò in Belgio sempre col 1°
                Ulani e fronteggiò i Francesi a Verdun, dove passò mesi in trincea: non c'era niente da fare per gli
                Ulani, in quel periodo di forzata inattività, e Manfred scrisse alla madre lamentando che, mentre lui
                passava le ore in trincea, il fratello Lothar combatteva sul fronte orientale, ma per il coraggio
                dimostrato per le ricognizioni sotto il fuoco nemico, ricevette la Croce di Ferro il 23 settembre
                1914.
            </p>
            <figure>
                <img src="https://onedrive.live.com/embed?resid=4593BAE59FF90C1B%21133&authkey=%21ALxmw78iXfo55sI&width=612&height=452" alt="Foto del Barone Rosso in volo">
                <figcaption>
                    Foto del Barone Rosso in volo
                </figcaption>
            </figure>
            <p>
                Nel maggio del 1915 fu accolta la sua domanda d'entrare nella Luftstreitkräfte, l'aviazione tedesca:
                superato l'addestramento a Großenhain, ai primi di giugno venne destinato al 7º Reparto Complementi
                dell'aviazione di Colonia per un corso osservatori. Nei mesi di giugno, luglio e agosto del 1915
                tornò al fronte orientale e operò come osservatore aereo durante l'avanzata di Mackensen da Gorlice a
                Brest-Litovsk.
            </p>
            <p>
                Il 21 agosto, in seguito a un nuovo improvviso trasferimento, ripassò al fronte occidentale e fu
                assegnato a Ostenda: qui iniziò l'addestramento come osservatore su un "aereo da battaglia". Ebbe il suo
                primo duello aereo il 1º settembre 1915 contro un apparecchio inglese, e rientrò senza troppi danni e
                senza alcun successo. Segnò la sua prima vittoria nel corso della battaglia della Champagne
                abbattendo un Farman biposto, che però precipitò dieci chilometri oltre le linee, in territorio alleato,
                per cui, secondo le regole del tempo, non gli fu accreditato.
            </p>
            <p>
                Il 1º ottobre 1915, durante un viaggio in treno mentre si stava recando alla Brieftauben Abteilung di
                Metz (BAM), Manfred conobbe il miglior pilota da caccia tedesco dell'epoca, Oswald Boelcke, che
                molto contribuì al suo futuro successo.
            </p>
            <p>
                Nel novembre 1915 Richthofen andò a Berlino per sostenere gli esami da pilota a Döberitz. Il 25 dicembre
                1915 superò il terzo esame e nel marzo del 1916 fu assegnato al 2º Stormo da combattimento, in quel
                periodo a Verdun. Ebbe la sua prima vittoria da pilota da caccia abbattendo un Nieuport sul forte di
                Douamont il 26 aprile 1916, ma anche stavolta l'aereo cadde entro le linee francesi, così non gli fu
                accreditato.
            </p>
            <p>
                Nel giugno del 1916 venne trasferito in Russia con tutto il suo reparto, e operò prevalentemente come
                bombardiere dalla base di Kowel. In agosto Boelcke arrivò a Kowel per visitare il fratello e cercare
                piloti per lo stormo da caccia che gli era stato ordinato di organizzare e portare in combattimento
                sulla Somme, così chiese personalmente a Richthofen se volesse farne parte. Questi accettò, e il 17
                settembre 1916, nei pressi di Cambrai, costrinse un aereo inglese all'atterraggio nei pressi di un campo
                volo tedesco: fu la sua prima vittoria ufficialmente riconosciuta.
            </p>
            <p>
                Alla fine del 1916, in occasione della sua sedicesima vittoria, fu decorato con il Pour le Mérite, il
                più prestigioso premio militare tedesco della prima guerra mondiale, una croce smaltata di blu chiamata
                anche "Blauer Max" e gli fu affidato il comando della Jasta 11 (abbreviativo di Jagdstaffel,
                squadriglia da caccia), che in seguito sarebbe diventata nota come il Circo Volante in virtù dei vivaci
                colori che decoravano gli apparecchi ma anche per l'abilità dei piloti, scelti attentamente da
                Richtofen. Tra di essi c'erano il fratello di Manfred, Lothar, e il cugino Wolfram. Tra i componenti
                della squadriglia spiccava il nome, divenuto poi famoso, di Hermann Göring, futuro capo della
                Luftwaffe e massimo gerarca nazista.
            </p>
            <p>
                L'appellativo di Barone Rosso gli venne appunto dal fatto che molti degli aerei da lui pilotati, a
                partire dall'Albatros D.III, erano completamente dipinti di rosso. Abbattuto senza conseguenze a metà
                marzo del 1917, continuò a cogliere una vittoria dopo l'altra. Il 24 giugno 1917 ricoprì l'incarico di
                comandante di una nuova unità appena formata, il Primo stormo da caccia, che comprendeva le squadriglie
                4, 6, 10 e 11. Questo Jagdgeschwader (stormo da caccia) doveva essere un'unità autosufficiente, con lo
                scopo di ottenere la superiorità aerea in settori decisivi, per contrastare le sempre più consistenti
                formazioni del Royal Flying Corps britannico.
            </p>
        </section>
        <section>
            <h2>L'ultima missione</h2>
            <p>
                Il 21 aprile 1918 decollò dal campo di Cappy con altri nove piloti, fra cui suo cugino Wolfram von
                Richthofen, che era alle sue prime missioni di guerra: insieme incontrarono i Sopwith Camel della 209ª
                squadriglia della neoistituita[N 4] Royal Air Force. Il giovane tenente canadese Wilfrid May vide che
                Wolfram von Richthofen restava, come lui, ai margini del combattimento aereo, e gli andò in caccia
                mettendosi in coda. Accorgendosi che suo cugino era in pericolo, il Barone Rosso inseguì Wilfrid May, il
                quale, con la mitragliatrice inceppata, cercava di allontanarsi. Questa era di solito la sua tecnica
                abituale: cercare gli aerei in difficoltà e prenderli in caccia. Tuttavia stava sempre attento a non
                portarsi sulle linee nemiche, ma quel giorno non prese questa precauzione. Forse a causa della
                stanchezza fu certamente poco prudente nel sorvolare a bassa quota le linee nemiche.
            </p>
            <figure>
                <img src="https://onedrive.live.com/embed?resid=4593BAE59FF90C1B%21132&authkey=%21AKgylCF9jEE13xw&width=800&height=565" alt="Cacciatori di souvenir alleati, si fanno una foto con un pezzo del triplano del Barone Rosso">
                <figcaption>
                    Dopo l'atterraggio di fortuna, il triplano di Richtofen fu preda dei cacciatori di souvenir.
                </figcaption>
            </figure>
            <p>
                Vedendo il triplano di Manfred von Richthofen in procinto d'attaccare May, il capitano Arthur Roy Brown,
                altro pilota canadese, decise a sua volta di attaccare il Barone Rosso. Ben presto i tre aerei si
                ritrovarono a bassissima quota sulla terra di nessuno che separava i due fronti. Richthofen desistette
                dall'inseguimento, ma sembra che avesse calcolato male la sua posizione per cui, quando fece la virata
                per tornare indietro, sorvolò una delle zone più munite del fronte della Somme. Colpito da proiettili
                provenienti dalle trincee, il triplano atterrò intatto in una zona controllata dagli australiani.
            </p>
            <p>
                Alcuni testimoni oculari raccontarono che von Richthofen era già morto, riverso sulla cloche; altri
                che sopravvisse ancora alcuni minuti prima di emettere un ultimo sospiro, Kaputt, riferito al suo
                aeroplano. Un caccia inglese lasciò cadere sul campo-base tedesco di Cappy il seguente messaggio: "AL
                CORPO D'AVIAZIONE TEDESCO. Il capitano barone Manfred von Richtofen è stato ucciso in battaglia il 21
                aprile 1918 e seppellito con tutti gli onori militari". Il capitano Brown, ritenuto uno dei
                possibili abbattitori del Barone Rosso, non rivendicò mai ufficialmente la vittoria; recenti ricerche ne
                attribuiscono l'abbattimento al sergente mitragliere Cedric Popkin oppure all'artigliere Robert Buie o,
                il più probabile tra tutti questi, all’artigliere "Snowy" Evans. Tali soldati facevano tutti parte della
                contraerea australiana della 1st AIF.
            </p>
            <p>
                Von Richthofen avrebbe compiuto da lì a undici giorni il suo ventiseiesimo compleanno.
            </p>
        </section>
        <section>
            <h2>Sepoltura</h2>
            <p>
                Le sue spoglie furono ospitate nel cimitero del villaggio di Bertangles, vicino ad Amiens. Finita la
                guerra, nel 1919 furono traslate nel Cimitero Militare Tedesco di Fricourt, sulla Somme. Il 16 novembre
                1925 il feretro del Barone Rosso attraversò il Reno e fu accolto da una folla raccolta a Kehl, gli
                furono tributati grandi funerali di Stato e fu seppellito insieme ai più grandi eroi tedeschi
                nell'Invalidenfriedhof a Berlino. Dopo la seconda guerra mondiale, questo cimitero si ritrovò nel
                settore Est di Berlino: allora la famiglia, temendo che la tomba non venisse più curata, chiese e
                ottenne, nel 1976, la traslazione delle spoglie a Wiesbaden, nella cappella di famiglia, vicino a
                sua madre e sua nonna.
            </p>
            <figure>
                <img src="https://onedrive.live.com/embed?resid=4593BAE59FF90C1B%21131&authkey=%21AI_Ya06Js5poQzA&width=640&height=427" alt="Foto della tomba di famiglia">
                <figcaption>
                    La tomba familiare.
                </figcaption>
            </figure>
        </section>
    </main>
</body>