<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link href="../../styles/styles.css" rel="stylesheet">
    <title>La Prima Guerra Mondiale - Gabriele D'Annunzio</title>
</head>

<body>
    <header>
        <h1>Gabriele d'Annunzio</h1>
        <p>
            Quando si pensa a una frase per descrivere il celebre poeta e scrittore Gabriele D’Annunzio, il pensiero va
            immediatamente a “vivere inimitabile”. La frase venne inventata dallo stesso D’Annunzio e, in effetti,
            riassume benissimo sia la sua esistenza che tutte le sue esperienze: una vita che, decisamente, non può
            essere imitata. D'Annunzio volle fare della sua vita un'opera d'arte e visse in modo che così fosse.
        </p>
    </header>
    <main>
        <h2>Biografia</h2>
        <section>
            <p>
                Gabriele D’Annunzio nasce a Pescara nel 1863 da una famiglia più che benestante. Già dai primi studi
                mostra subito un grande interesse per la letteratura ed è proprio negli anni del collegio che pubblica
                la sua prima raccolta poetica (Primo Vere). Lo si potrebbe definire una sorta di ragazzo prodigio! Si
                trasferisce a Roma ai tempi dell’università, iscrivendosi alla Facoltà di Lettere ma non termina gli
                studi e il periodo romano sarà soprattutto un periodo di lavoro giornalistico, vita mondana,
                frequentazione di salotti letterari e aristocratici ma anche di grandi amori e di grandi tradimenti. Per
                un letterato a quel tempo poteva essere facile ritrovarsi in questi vortici di passioni e vita
                sregolata: possiamo pensare a D’Annunzio come ad un piccolo vip dell’epoca.
            </p>
            <p>
                Pubblica i suoi primi romanzi in questo periodo dando voce a quello che viene definito il movimento
                dell’Estetismo – ne parliamo meglio fra poco – di cui D’Annunzio è il più grande rappresentante in
                Italia soprattutto con il suo famosissimo romanzo, Il Piacere. L’Estetismo costituisce un punto
                importante nel vivere inimitabile di D’Annunzio perché, oltre ad essere un movimento letterario, è un
                atteggiamento che coinvolge tutta l’esistenza: prevede che si viva sempre a contatto con il lusso, con
                le opere d’arte, che si vesta elegantissimi e che si parli solamente di argomenti elevati, disprezzando
                le masse e il popolo incolto. E D’Annunzio è esattamente così.
            </p>
            <p>
                La vita che conduce a Roma lo sommerge di debiti e per scappare ai creditori comincia un periodo di
                spostamenti per la Penisola: giunto a Venezia conoscerà colei che diventerà il grande amore della sua
                vita, la bellissima attrice Eleonora Duse. Con lei D'Annunzio viaggerà e scriverà tantissimo, ispirato
                dalla donna. Questo è anche il periodo in cui, leggendo Nietzsche, D'Annunzio arriva a fare suo il
                concetto di superuomo che sembra essere un proseguimento naturale del suo Estetismo: il superuomo
                infatti è colui che si distacca da ogni convenzione sociale, che rinasce come spirito libero e quasi
                animalesco contro le restrizioni del vivere civile e quindi della società (che appare solo come una
                folla informe e disgustosa). È questo anche il periodo in cui comincia a scrivere opere per il teatro,
                in cui compone un altro importante romanzo, Il Fuoco, e in cui diventa deputato del Regno d’Italia: in
                questa veste lotta affinché, durante la Prima Guerra Mondiale, il nostro Paese entri in guerra.
            </p>
            <p>
                E in effetti partecipa direttamente al conflitto, è presente in alcune battaglie aeree (è anche pilota!)
                e per un periodo, in seguito alle ferite riportate, perde la vista ad un occhio scrivendo quello che è
                il romanzo della sua convalescenza, Il Notturno.
            </p>
            <p>
                In seguito al conflitto mondiale, e con l’ascesa di Mussolini, D’Annunzio si ritira dalla vita politica
                e passa gli ultimi anni sulla villa sul lago di Garda, in quello che diventerà il Vittoriale degli
                Italiani, un complesso di edifici, vie, piazze, con un teatro all'aperto, giardini e corsi d'acqua. Il
                Vittoriale fu costruito a partire dal 1921 da Gabriele d'Annunzio con l'aiuto dell'architetto Gian Carlo
                Maroni come commemorazione della "vita inimitabile" del poeta-soldato e delle imprese degli italiani
                durante la Prima Guerra Mondiale. Oggi, il Vittoriale è una fondazione aperta al pubblico visitata da
                circa 180.000 persone ogni anno.
                D'Annunzio muore nel 1938 dopo una vita, effettivamente, inimitabile.
                L’importanza della sua opera è tale che gli valse l’appellativo di Poeta Vate: un poeta in grado cioè di
                interpretare ed esprimere al meglio le tensioni e lo spirito del suo tempo storico.
            </p>
        </section>
        <section>
            <h2>D'Annunzio segreto</h2>
            <p>
                Il D'Annunzio Segreto è il museo creato all'interno dello spazio sottostante il Teatro del Vittoriale,
                un luogo incredibile che raccoglie gli oggetti più personali del Vate. Abiti, calzature, cancelleria,
                vasellame, gioielli e le mise delle amanti... che raccontano il D'Annunzio più intimo.
            </p>
            <div>
                <h3>Curiosità</h3>
                <p>
                    Tra i motti per cui D'annunzio è famoso c'è anche Memento audere semper, che significa "Ricorda di
                    osare sempre". La locuzione richiama l'acronimo MAS, strumento bellico denominato Motoscafo armato
                    silurante, utilizzato largamente durante la prima e la seconda guerra mondiale.
                </p>
            </div>
        </section>
        <section>
            <h2>D'Annunzio, il Decadentismo e l’Estetismo</h2>
            <p>
                Nel termine Decadentismo rientrano diversi movimenti che, partendo da un fondo comune di idee,
                sviluppano questi concetti in modi leggermente differenti. Sono movimenti decadenti il Simbolismo,
                l’Estetismo, il Crepuscolarismo, il Superomismo, l’Ermetismo. Il concetto di fondo che tutti questi
                seguono è la rottura con la società, con l’arte ufficiale classica o romantica: si avverte cioè un
                grande bisogno di allontanarsi dalla massa borghese e anzi di scandalizzarla, e di rompere anche con le
                tradizioni letterarie passate. Viene meno la rigidità degli schemi metrici e si utilizza un nuovo metro
                libero.
            </p>
            <p>
                L'Estetismo è la variante che più ci interessa quando parliamo di D’Annunzio che ne fu il più grande
                rappresentante in Italia. Che cosa significa estetismo? Possiamo partire anche solo dalla sua etimologia
                per averne un’idea piuttosto chiara: dal greco deriva la parola estetica, la filosofia che si occupa
                delle sensazioni, della bellezza, dell’arte; in fondo, le “estetiste” si occupano oggi proprio della
                nostra bellezza! In letteratura l’Estetismo implica un culto del bello, questo significa che
                l’importanza dei contenuti o dei significati passa in secondo piano, perché molto più importante è il
                modo in cui le opere appaiono: devono essere piacevoli alla vista, al tatto, alla lettura, devono
                sconvolgere, esprimere lusso e distacco da tutto quello che è comune. D’Annunzio, come abbiamo visto,
                interpreta benissimo questi temi e anzi arriva ad estremizzarli e rendere la sua stessa vita una
                meravigliosa opera artistica. Il romanzo che meglio di tutti concretizza le tematiche dell’Estetismo e
                che anzi aiuta la diffusione di queste idee in Italia è Il Piacere che vedremo fra poco.
            </p>
            <div>
                <h3>Curiosità</h3>
                <p>
                    Se D'Annunzio fosse un uomo dei nostri giorni sarebbe un vip, un influencer, un esperto di
                    comunicazione. Fu testimonial pubblicitario dell'Amaretto di Saronno e dell'Acqua Nunzia, sorvolò
                    Vienna con un aereo da cui lanciò 400.000 volantini con cui invitava i viennesi ad insorgere, per
                    vendere più copie del suo primo libro "Primo vere" diffuse la notizia della sua morte in seguito ad
                    una caduta da cavallo. Furono molti i gesti eclatanti di cui si rese protagonista, sempre
                    all'insegna del suo "vivere inimitabile".
                </p>
            </div>
        </section>
        <section>
            <h2>Le opere principali di Gabriele D'Annunzio</h2>
            <h3>Il Piacere</h3>
            <p>
                La prima edizione di questo romanzo è del 1889 dove troviamo raccontata l’esperienza romana di Gabriele
                D’Annunzio che si mimetizza nella figura del protagonista, Andrea Sperelli, dalla vita lussuosa e carica
                di amori adulteri di cui parlavamo sopra. Andrea Sperelli è un nobile romano di orgini abruzzesi
                trasferitosi a Roma dove si innamora prima di Elena Muti, poi di Maria Ferres, figura più pacata della
                prima e conosciuta dopo essere stato ferito in duello. Sullo sfondo della nobiltà romana in decadenza si
                snodano le vicende amorose di questi tre personaggi che finiranno poi per perdersi senza alcun lieto
                fine.<br>
                Perché è importante questo testo? È espressione dell’Estetismo dannunziano, una grandissima prova del
                D’Annunzio romanziere e uno dei testi che meglio lo rappresenta. Ogni autore lascia un po’ di sé nella
                sua opera, in questo c’è una bella parte di Gabriele D’Annunzio.
            </p>
            <h3>Le Laudi</h3>
            <p>
                Questa raccolta di componimenti poetici viene assemblata fra il 1896 e il 1903. Rappresenta un nuovo
                periodo di D’Annunzio perché, oltre l’estetismo del Piacere, qui troviamo suggestioni tratte dal nuovo
                concetto di superuomo. In particolare troveremo le seguenti tematiche:
            </p>
            <ul>
                <li>Attenzione dell’autore verso il mondo classico, anche in seguito ad un suo soggiorno in Grecia.</li>
                <li>In linea con il mito del superuomo si esprime l’idea di un uomo nuovo che riconquista il mondo e si
                    appropria di ogni angolo della natura.</li>
                <li>L’autore vuole trasmettere una vitalità irresistibile e quasi eroica dell’uomo che si pone oltre
                    ogni vincolo, libero, in contatto con lo spirito intimo del mondo.</li>
            </ul>
            <p>
                L’opera si suddivide in altre più piccole raccolte di componimenti che vanno sotto i seguenti titoli:
                Maia, Elettra, Alcyone, a cui poi si aggiunsero anche Merope e Canti della guerra latina. La più bella
                fra queste raccolte è stata considerata l’Alcyone che si pone come un momento di tregua nella tensione
                di questo uomo eroe che tutto deve dominare e che finalmente quasi si ferma a contemplare l’estate (è
                qui che troviamo infatti il celebre componimento La pioggia nel pineto).
            </p>
            <p>
                Quanto letto fino a qui non è che una sbirciata sul variegato mondo di D’Annunzio, pieno di opere che
                non hanno niente da invidiare alle due qui descritte: abbiamo scelto di raccontare quanto di più
                rappresentativo esiste della sua arte ma l’universo del Vate è immenso e tutto da esplorare.
            </p>
        </section>
    </main>
    <footer>
        <blockquote>
            Bisogna fare la propria vita, come si fa un'opera d'arte. Bisogna che la vita d'un uomo d'intelletto sia
            opera di lui. La superiorità vera è tutta qui.
            <p>Gabriele D'Annunzio, Il Piacere</p>
        </blockquote>
    </footer>
</body>

</html>