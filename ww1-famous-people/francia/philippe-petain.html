<!DOCTYPE html>
<html>

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link href="../../styles/styles.css" rel="stylesheet">
    <title>La Prima Guerra Mondiale - Philippe Pétain</title>
</head>

<body>
    <header>
        <h1>Philippe Pétain</h1>
        <p>
            Henri-Philippe-Omer Pétain (AFI: /ɑ̃ˈʁi fiˈlip ɔˈmɛʁ peˈtɛ̃/; Cauchy-à-la-Tour, 24 aprile 1856 –
            L'Île-d'Yeu,
            23 luglio 1951) è stato un generale e politico francese. Generale molto amato durante la prima guerra
            mondiale, maresciallo di Francia, fu a capo del governo collaborazionista di Vichy dal 1940 al 1944, in
            seguito al secondo armistizio di Compiègne.
        </p>
    </header>
    <main>
        <div>
            <h2>Biografia</h2>
            <p>
                Nato in una famiglia di agricoltori attivi fin dal XVIII secolo nella cittadina di Cauchy-à-la-Tour,
                dove
                nacque, è il figlio di Omer-Venant Pétain (1816-1888) e Clotilde Legrand (1824-1857). Ha quattro
                sorelle, Marie-Françoise Clotilde (1852-1950), Adélaïde (1853-1919), Sara (1854-1940) e Joséphine
                (1857-1862). Dopo la morte della madre, il padre si risposa con Marie-Reine Vincent e insieme hanno
                altri tre figli, Elisabeth (1860-1952), Antoine (1861-1948) e Laure (1862-1945).
            </p>
            <p>
                Il rapporto tra Philippe e la sua matrigna non fu mai buono, in quanto questa trascurava i figli del
                primo matrimonio del marito e il piccolo Philippe si isola in una sorta di mutismo dall'età di tre anni.
                Venne così allevato dai nonni che gli insegnarono a leggere. I suoi erano ferventi cattolici e diversi
                zii e prozii divennero abati (in particolare Padre Lefevbre, che morì centenario e fece parte
                dell'armata napoleonica), e inoltre era parente di San Benedetto Giuseppe Labre. Fu un suo lontano zio,
                Padre Legrand, a spingerlo a diventare soldato, dopo la sconfitta della Francia nella guerra
                franco-prussiana.
            </p>
        </div>
        <div>
            <section>
                <h2>Gli inizi</h2>
                <p>
                    Si arruolò a vent'anni e fu addestrato presso l'École spéciale militaire de Saint-Cyr, accademia
                    militare in cui studiò senza particolarmente eccellere.[1] Tra i suoi compagni di corso vi erano
                    Charles de Foucauld e Antoine-Amédée-Marie-Vincent Manca-Amat de Vallombrosa, noto come il Marchese
                    de Morès (1858-1896). Ebbe diversi comandi, nessuno dei quali su teatro operativo, sebbene all'epoca
                    coloniale vi fosse necessità di giovani ufficiali sui diversi fronti militari.
                </p>
            </section>
            <section>
                <h2>L'insegnamento militare e le innovazioni tattiche</h2>
                <p>
                    Fu assegnato nel 1900 alla scuola di tiro di Châlons ed entrò in contrasto con il direttore,
                    promuovendo una dottrina focalizzata sulla precisione anziché sul volume di fuoco. L'anno successivo
                    fu docente aggiunto presso la scuola di guerra ed entrò in contrasto con Ferdinand Foch il quale,
                    considerato in quel periodo il teorico di maggior valore dell'esercito francese, era seguace delle
                    teorie offensiviste di von Clausewitz e fu l'autore de I principi della guerra e La condotta della
                    guerra; nonostante questo fu poco dopo nominato docente ordinario di tattica di fanteria, insegnando
                    dal 1904 al 1907 e dal 1908 al 1911.
                </p>
                <p>
                    In questo ruolo fu uno degli artefici di una piccola rivoluzione, ribaltando insieme a Foch
                    l'impostazione squisitamente difensivista delle truppe appiedate, in forza di una teoria tattica che
                    sino dal 1867 legava i comandi a un uso poco utile e molto sanguinoso dei fanti. In un'epoca nella
                    quale la fanteria era ancora l'Arma di più decisivo rilievo Pétain propugnò un impiego più
                    aggressivo delle forze, teorizzando che solo l'offensiva poteva produrre vittoria. Altre sue
                    elaborazioni contestavano la disposizione, introdotta in una codificazione del 1901, di eseguire
                    grandi cariche alla baionetta.
                </p>
                <p>
                    Nel 1912, ad Arras, fu il primo comandante di un sottotenente di fresca nomina, cui la carriera e la
                    fama avrebbero arriso in modo non meno significativo: Charles de Gaulle. Nel 1913 si rese assai
                    impopolare fra le alte gerarchie dell'esercito esprimendo pesanti critiche su un infelice attacco
                    disposto dal generale Gallet, condotto alla baionetta contro postazioni di mitragliatrici dagli
                    esiti cruenti. Descrisse anzi quell'ordine come esempio negativo di uno degli errori tattici che non
                    si dovevano mai più commettere.[2] Proponeva la manovra e la mobilità delle truppe, contro la
                    staticità imposta dagli alti comandi.
                </p>
                <p>
                    Nel luglio del 1914, cinquantottenne colonnello, gli fu rifiutata la nomina a generale e meditò di
                    congedarsi, quando scoppiò la prima guerra mondiale. Comandante di brigata, ottenne buoni risultati
                    in Belgio, salendo via via di grado sino a generale di corpo d'armata. Guadagnò un forte ascendente
                    sulle truppe, mostrandosi, in maniera innovativa, particolarmente attento a risparmiare quanto più
                    possibile le vite dei soldati.
                </p>
            </section>
            <section>
                <h2>Verdun</h2>
                <p>Nel febbraio del 1916 fu a Verdun responsabile del fronte francese in una battaglia cruciale, dove
                    arrestò l'avanzata tedesca. Oltre all'eroica resistenza del forte di Vaux e del suo pluridecorato
                    comandante Raynal[3], il carisma di Pétain e il suo acume strategico furono fra i fattori decisivi.
                </p>
                <p>
                    Restano infatti notevoli, a proposito di questa battaglia, le sue intuizioni sulla coordinazione
                    delle azioni dell'aeronautica militare (aveva fortemente voluto la creazione della prima divisione
                    di caccia aerea che potesse portare ausilio dal cielo) con quelle della logistica: la memorabile
                    "Voie Sacrée" (via sacra)[4] servì per portare continui rifornimenti e rinforzi alla prima linea e a
                    soccorrere i feriti, mantenendo costantemente elevata la capacità operativa e il morale delle truppe
                    impegnate, mentre sul fronte opposto una diversa organizzazione non impediva il progressivo scemare
                    di potenziale offensivo e di motivazione.
                </p>
            </section>
            <section>
                <h2>La vittoria nella Grande Guerra</h2>
                <p>
                    Il 1º maggio Pétain fu sostituito dal generale Nivelle al comando della 2ª Armata. Nivelle, meno
                    attento alla salvaguardia delle sue truppe, era un promettente comandante in capo delle armate
                    francesi e sostituì in questa funzione Joseph Joffre[5], mentre a Pétain veniva offerta la carica,
                    creata appositamente per lui, di capo di stato maggiore generale.
                </p>
                <p>
                    All'alba del 16 aprile 1917, agli ordini di Nivelle, ebbe inizio la battaglia dello Chemin des
                    Dames,
                    seconda battaglia dell'Aisne, che ben presto si rivelò una disastrosa disfatta, capace di costare
                    centomila perdite nella sola prima settimana e trecentocinquantamila complessive[6], per un guadagno
                    di terreno del tutto irrisorio e insignificante. La vera e propria disfatta fu interna, essendo
                    questa la causa principale degli ammutinamenti del 1917, che giunsero a turbare i due terzi delle
                    unità francesi. Forte della fiducia che le truppe gli riconoscevano, soprattutto per essersi
                    distinto nella salvaguardia delle vite dei suoi soldati, Pétain fu urgentemente chiamato a
                    sostituire Nivelle, nel frattempo inviato nelle colonie africane.
                </p>
                <p>
                    Con fatica Pétain ristabilì un certo morale, placò buona parte del malcontento e ripristinò la
                    lealtà
                    gerarchica, facendo eseguire, malgrado pesanti pressioni politiche, solo una parte delle fucilazioni
                    (le condanne a morte effettivamente eseguite sarebbero state circa 60-70, secondo lo storico Guy
                    Pedroncini, a fronte delle 554 inflitte dalla corte marziale). Ma più di tutto a tranquillizzare e
                    confortare i soldati poté la riconquista dello Chemin des Dames, rapidamente ottenuta con minime
                    perdite e rischi contenutissimi.
                </p>
                <p>
                    Pétain vantava però illustri detrattori in Foch, Joffre e Clemenceau, che lo accusarono di
                    disfattismo e di scarsa propensione all'attacco. Divenuto di fatto coordinatore delle truppe
                    alleate, fu però da questi ignorato proprio quando proponeva un mortale affondo alla Germania, che
                    sarebbe stato alla portata degli Alleati e di facile successo[senza fonte]. Invece di attaccare, si
                    prese la decisione di accettare la richiesta di armistizio.
                </p>
            </section>
            <section>
                <h2>Un prestigioso dopoguerra</h2>
                <p>
                    Nominato il 19 novembre 1918 Maresciallo di Francia[7], fu eletto membro de l'Académie des sciences
                    morales et politiques e il 14 settembre 1920 poté finalmente sposare Eugénie Hardon, la cui mano
                    aveva fiduciosamente chiesto nel 1901. In seguito combatté ancora in Marocco, nel 1925-1926, a capo
                    di una coalizione franco-spagnola composta da circa 350 000 uomini, contro i berberi di Abd el-Krim
                    che lottavano contro il colonialismo nel Rif. La vittoria fu ottenuta grazie anche all'impiego di
                    armi chimiche.
                </p>
                <p>
                    Il 20 giugno 1929 Pétain fu eletto all'unanimità all'Accademia di Francia. Fu ministro della Guerra
                    dal 9 febbraio all'8 dicembre 1934, sotto la presidenza di Gaston Doumergue; estromesso in occasione
                    di un "rimpasto" la sua popolarità crebbe notevolmente e, nel 1935, Gustave Hervé lanciò una
                    campagna di sostegno al grido di «C'est Pétain qu'il nous faut» («È Pétain quello che ci vuole»).
                    Nominato presidente del Conseil supérieur de la guerre, organo analogo all'italiano Consiglio
                    Supremo di Difesa, in tale veste avallò stavolta scelte strategiche di indirizzo difensivista,
                    contro de Gaulle che proponeva invece un rafforzamento delle potenzialità offensive, ad esempio
                    mediante l'adozione massiccia del carro armato; sostenne perciò Joffre e la "sua" Linea Maginot.
                </p>
            </section>
        </div>
        <div>
            <h2>La Francia di Vichy</h2>
            <section>
                <p>
                    Il 2 marzo 1939 fu inviato come ambasciatore in Spagna presso il caudillo Francisco Franco, e ivi
                    restò anche nei primi mesi della seconda guerra mondiale, fino alla rottura del fronte operata dai
                    tedeschi nel maggio 1940. Pétain fu allora richiamato in patria e nominato vicepresidente del
                    Consiglio dal primo ministro Paul Reynaud[8].
                </p>
                <p>
                    Poco dopo, il 14 giugno 1940, la Francia fu occupata e le istituzioni dovettero rifugiarsi a
                    Bordeaux. Due giorni dopo Reynaud si dimise, indicando in Pétain, convinto sostenitore
                    dell'opportunità di richiedere un armistizio, il suo ideale successore. Il presidente della
                    repubblica Albert Lebrun gli affidò l'incarico, salutato da Charles Maurras come una «divine
                    surprise». Il 22 giugno la Francia sottoscrisse l'armistizio a Rethondes. Il 29 giugno la cittadina
                    di Vichy, in territorio non occupato, fu scelta come sede del nuovo governo. Il 10 luglio le Camere
                    riunite presso il casinò di Vichy conferirono a Pétain anche la carica di capo dello Stato e pieni
                    poteri per la redazione di una nuova costituzione. Le Camere non furono sciolte e gli altri partiti
                    non vennero proibiti, ma di fatto il parlamento non fu più convocato.
                </p>
                <p>
                    Pétain instaurò in breve un regime appoggiato dai movimenti fascisti, nazionalisti e monarchici
                    presenti in Francia. Fino all'11 novembre 1942 il governo di Vichy rimase formalmente estraneo ad
                    azioni belliche, e venne considerato ufficialmente uno stato neutrale con rapporti diplomatici con
                    entrambe le fazioni, dalla Germania agli Stati Uniti. Solo dopo l'Operazione Anton avviata dai
                    tedeschi, si trovò in guerra, ma senza quasi poteri, con una diretta sottomissione ai tedeschi.
                    Dello Stato collaborazionista egli fu Capo dello Stato e Primo Ministro fino al 18 aprile 1942
                    (giorno in cui cedette l'incarico a Pierre Laval), guidando ben cinque gabinetti, e rimase Capo
                    dello Stato fino al 1944.
                </p>
                <p>Il 20 agosto 1944 Pétain, dimissionario, fu costretto dai tedeschi a lasciare la Francia per
                    trasferirsi nella Germania sud-occidentale, a Sigmaringen.
                </p>
            </section>
        </div>
        <div>
            <h2>Dopo la guerra</h2>
            <p>
                Alla fine della guerra, Pétain fuggì da Sigmaringen il 24 aprile 1945, poche ore prima che le truppe
                alleate entrassero in città, e si costituì alla frontiera svizzera, a Vallorbe. Il 26 fu consegnato alle
                autorità francesi.
            </p>
            <section>
                <h2>Il processo</h2>
                <p>
                    Fu accusato di tradimento e di collaborazione col nemico. Gli fu quindi intentato un processo che
                    sotto
                    certi aspetti fu caratterizzato da vistose lacune della Giustizia, come ebbe a considerare lo
                    storico
                    francese Robert Aron.
                </p>
                <p>
                    <q>«In effetti, si ha l'impressione, rileggendo ora quegli atti, che molte siano state le lacune
                        della
                        Giustizia. Molti testimoni non furono nemmeno ascoltati, come i vecchi collaboratori diretti del
                        Maresciallo a Vichy, Rochat e Dumoulin de la Barthète, rifugiatisi in Svizzera, dei quali il
                        Governo
                        non ha chiesto nemmeno l'estradizione. Lo stesso interrogatorio è stato condotto senza metodo,
                        disordinatamente: Pétain non è stato interrogato circa la sua politica in Africa, né in Siria,
                        né
                        sul suo atteggiamento nei confronti dell'Alsazia, né riguardo l'Indocina, punti essenziali per
                        comprendere le difficoltà e le profonde limitazioni del Governo di Vichy.»</q>
                    (Robert Aron[9])
                </p>
                <p>Durante il processo Pétain sostenne di essersi "sacrificato per la Francia", asserendo che senza la
                    sua
                    azione l'intero territorio francese sarebbe finito nelle mani dei tedeschi, con conseguenze ancor
                    peggiori per i cittadini. </p>
                <p>
                    <q>«Nel corso di questo processo io ho voluto mantenere volontariamente il silenzio, dopo aver
                        spiegato
                        al popolo francese le ragioni di tale atteggiamento. La mia unica preoccupazione, la mia unica
                        cura,
                        è stata di rimanere insieme ad esso sul suolo di Francia secondo la mia promessa, per tentare di
                        proteggerlo e attenuare le sue sofferenze. Qualunque cosa accada, il popolo non lo dimenticherà.
                        Esso sa che io l'ho difeso come ho difeso Verdun. Signori giurati, la mia vita e la mia libertà
                        sono
                        nelle vostre mani, ma il mio onore, io lo affido alla Patria. Disponete di me secondo coscienza.
                        La
                        mia non ha nulla da rimproverarmi, poiché durante una vita già lunga, giunto alla mia età e alle
                        soglie della morte, affermo che non ho altra ambizione, che quella di servire la Francia.»
                    </q>
                    (Philippe Pétain nella sua arringa difensiva[10])
                </p>
                <p>La linea della difesa non fu convincente ed egli venne condannato a morte, ma, contrariamente al suo
                    Primo ministro, Pierre Laval, inviato rapidamente alla fucilazione, la pena fu commutata nel carcere
                    a
                    vita da Charles de Gaulle, in considerazione dell'età e perché pluridecorato al valor militare nella
                    prima guerra mondiale.
                </p>
            </section>
            <section>
                <h2>La morte in carcere</h2>
                <p>
                    A 89 anni fu imprigionato a Fort du Portalet, nei Bassi Pirenei dal 15 agosto al 16 novembre 1945.
                    Fu
                    quindi trasferito al Fort de Pierre-Levée di L'Île-d'Yeu, e le sue condizioni peggiorarono nel
                    tempo. Sei anni dopo, l'8 giugno 1951, il presidente Auriol, informato che Pétain aveva poco da
                    vivere, commutò la prigionia in ricovero in ospedale ma era troppo grave per essere trasferito in
                    ospedale a Parigi; morì poche settimane dopo in un appartamento di Port-Joinville, la principale
                    località di L'Île-d'Yeu, ricevendo - in punto di morte - il rifiuto da parte del governo francese
                    alla sua richiesta d'accoglimento delle proprie spoglie presso l'ossario di Verdun. Il Maresciallo
                    di Francia è stato quindi tumulato nel cimitero di Port-Joinville.
                </p>
                <p>
                    Nel secondo dopoguerra Pétain divenne un simbolo per l'estrema destra francese, essendo il punto di
                    riferimento non solo dei nostalgici del suo governo, ma anche dei giovani nazionalisti, fino alla
                    guerra d'Algeria.
                </p>
            </section>
        </div>
    </main>
</body>

</html>